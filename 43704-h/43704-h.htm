<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>The Project Gutenberg eBook of Janmaat in de Oost, by Pieter Louwerse</title>
    <style type="text/css">

body {
    margin-left: 10%;
    margin-right: 10%;
}

@media handheld
{ body
{ margin-left:0;
margin-right:0;} }

    h1,h2,h4 {
    text-align: center; /* all headings centered */
    clear: both;
}

p {
    margin-top: .51em;
    text-align: justify;
    margin-bottom: .49em;
}

.poem {margin-left: 15%;
       font-size: smaller;}

.p2       {margin-top: 2em;}
.p4       {margin-top: 4em;}
.b1       {margin-bottom: 1em;}
.b4        {margin-bottom: 4em;}


hr.chap {width: 65%; margin-left: 17.5%; margin-right: 17.5%;}

hr.r5  {width: 5%; margin-top: 1em; margin-bottom: 1em; margin-left: 47.5%; margin-right: 47.5%;}

hr.gedicht {width: 100%; }

div.gedicht {width: 20em; margin-right: 0; margin-left: auto;}

table {
    margin-left: auto;
    margin-right: auto;
}

td.right {

}

td.page {
  text-align: right;
  padding-top:2em;
}

td.chap {
  text-align: center;
  padding-top:2em; }

p.right
{
  text-align: right;
}

span.right
{
  text-align: right;
  padding-left: 20em;
  vertical-align: bottom;
}

span.left
{
  text-align: left;
  padding-left: 2em;
}

.pagenum { /* uncomment the next line for invisible page numbers */
    /*  visibility: hidden;  */
    position: absolute;
    left: 92%;
    font-size: 12px;
    text-align: right;
    color: gray;
} /* page numbers */



.center   {text-align: center;}

.right   {text-align: right;}

.left   {text-align: left;}

.smcap    {font-variant: small-caps;}

.gesperrt   {font-style: normal; letter-spacing: 0.2em; margin-right: -0.2em;}


em.gesperrt {
    font-style: normal;
    letter-spacing: 0.2em;
    margin-right: -0.2em;}

@media handheld
{
  em.gesperrt
  {
    font-style: italic;
    letter-spacing: 0;
    margin-right: 0;
  }
}

.small { font-size:75%; }

.big { font-size:140%; }

.large { font-size:120%; }

/* Images */
.figcenter   {
    margin: auto;
    text-align: center;
}


/* Footnotes */
.footnotes        {border: dotted 1px;}

.footnote         {margin-left: 10%; margin-right: 10%; font-size: 0.9em;}

.footnote .label  {position: absolute; right: 84%; text-align: right;}

.fnanchor {
    vertical-align: super;
    font-size: .8em;
    text-decoration:
    none;
}


/* Transcriber's notes */

ins {text-decoration:none; border-bottom: thin dotted gray;}

.tnote {background-color: #E6E6FA;
     border: dotted 1px;
     color: black;
     font-size:smaller;
     padding:0.5em;
     margin-bottom:5em;
     font-family:sans-serif, serif; }

@media handheld, print

{ins   {text-decoration:none; border-bottom: none;} }

    hr.full { width: 100%;
              margin-top: 3em;
              margin-bottom: 0em;
              margin-left: auto;
              margin-right: auto;
              height: 4px;
              border-width: 4px 0 0 0; /* remove all borders except the top one */
              border-style: solid;
              border-color: #000000;
              clear: both; }
    </style>
</head>
<body>
<h1>The Project Gutenberg eBook, Janmaat in de Oost, by Pieter Louwerse</h1>
<p>&nbsp;</p>
<p>&nbsp;</p>
<table border="0" style="background-color: #ccccff;margin: 0 auto;" cellpadding="10">
  <tr>
    <td valign="top">
      Note:
    </td>
    <td>
      Images of the original pages are available through
      Internet Archive. See
      <a href="http://archive.org/details/janmaatindeoosto00louw">
      http://archive.org/details/janmaatindeoosto00louw</a>
    </td>
  </tr>
</table>
<p>&nbsp;</p>
<hr class="full" />
<p>&nbsp;</p>


<div class="figcenter" style="width: 402px;">
<img id="coverpage" src="images/cover.jpg" width="402" height="600" alt="" />
</div>


<h1>JANMAAT IN DE OOST.</h1>

<div class="figcenter" style="width: 386px;">
<img src="images/illustration_02.jpg" width="386" height="600" alt="" />
</div>




<p class="p2 center big">
JANMAAT IN DE OOST</p>

<p class="p2 center small">OF</p>

<p class="p2 center">VESTIGING VAN HET NEDERLANDSCH GEZAG
OP CELEBES.</p>

<p class="p4 center">GESCHIEDKUNDIG VERHAAL VOOR OUD EN JONG NEDERLAND,</p>

<p class="p2 small center">DOOR</p>

<p class="center p2 large">P. LOUWERSE.</p>

<hr class="r5" />

<p class="small center b4">Tweede, veel verbeterde Druk.</p>


<div class="figcenter" style="width: 200px;">
<img src="images/illustration_03.jpg" width="200" height="14" alt="" />
</div>

<p class="center p4 b4">LEIDEN. &mdash; A. W. SIJTHOFF.</p>





<div class="gedicht">
<hr class="gedicht" />
<p>&#8222;Rap van leden, vroom van zeden,<br />
Dat was Hollandsch &mdash; lang verleden!&#8221;</p>

<p class="right">Dr. <span class="smcap">Heye&#8217;s</span> <i>Volksdichten</i>.</p>
<hr class="gedicht" />
<br />
</div>

<hr class="chap" />


<h2><a id="VOORBERICHT"></a>VOORBERICHT.</h2>


<p>&#8222;Ver van honk&#8221; is voor menig lezer, die zijne reisjes bij
voorkeur nog in het hoekje van den haard maakt, wel aantrekkelijk.
Daarom koos ik een onderwerp uit de geschiedenis
onzer Oost-Indische Compagnie, en daar ik in &#8222;<span class="gesperrt">Mannen
van Sta-vast</span>&#8221; den tijd van Gouverneur-Generaal Jan
Pietersz. Coen geschetst heb, zoo meende ik niet beter te
kunnen doen dan nu een tafereel te nemen uit het leven
zijner opvolgers Joan Maetsuyker, niet zoozeer omdat ik
dezen beschouw als de evenknie van Coen, maar wel omdat
er onder zijn langdurig bestuur van 1653 tot 1678 genoeg
voorviel dat vermelding verdient, en ook, omdat de sprong
niet te groot is om dit werkje te beschouwen als een soort
van vervolg op <ins title="niet in bron">&#8222;</ins><span class="gesperrt">Mannen van Sta-vast</span>&#8221;. Aan de hand
der geschiedenis wenschte ik u te schetsen de vestiging
van het Nederlandsch gezag op Celebes. De namen van de
mannen, die daarbij als Admiraals, Bevelhebbers of Opperhoofden
genoemd worden zijn historisch, doch de helden van
mijn verhaal zijn kinderen mijner verbeelding. Ik achtte
noodig dit te zeggen omdat sommigen, en jeugdige lezers
vooral, zoo lichtelijk gelooven dat alles, wat daar staat, van
het begin tot het einde waar is. Natuurlijk zijn ook de gevechten,
die we schetsten, en de gebeurtenissen, die er bij<span class="pagenum"><a name="Page_vi" id="Page_vi">[vi]</a></span>
voorvielen, niet verzonnen, maar werkelijk geleverd en
gebeurd.</p>

<p>Zoo schreef ik in het voorbericht van den eersten druk
van dit werkje. Nu bij den tweeden staat op den titel, dat
het werkje veel verbeterd is, en dat dit iets meer is dan
eene geijkte uitdrukking, durf ik gerust te verklaren, omdat
verreweg de meeste verbeteringen aangebracht werden
door mijn&#8217; vriend, den Heer <span class="smcap">J. F. W. Winterberg</span>, die ook
mijn &#8222;<span class="gesperrt">Mannen van Stavast</span>&#8221; vóór het ter perse ging
voor mij met het potlood in de hand doorliep. Zijn langdurig
verblijf in verschillende deelen van onze O.-I. bezittingen,
stelde hem in de gelegenheid om uit den eersten druk
tal van die fouten te halen, welke maar al te dikwijls het
gevolg zijn van plaatselijke onbekendheid. Gaarne breng ik
mijn&#8217; vriend voor dit werk mijn&#8217; hartelijken dank. Mocht
&#8222;<span class="gesperrt">Janmaat in de Oost</span>&#8221; op zijne nieuwe rondreis in ons
land, weer vele huizen vinden waar hij, als verteller, welkom
is.</p>

<p>
<span class="smcap left">Den Haag.</span><span class="right">P. LOUWERSE.</span><br />
</p>

<hr class="chap" />

<p><span class="pagenum"><a name="Page_vii" id="Page_vii">[vii]</a></span></p>




<h2>INHOUD.</h2>


<table border="0" cellpadding="4" cellspacing="0" summary="Inhoud-p1">
<tr>
<td align="left">&nbsp;</td>

</tr>
<tr>
<td class="chap"><b>Eerste Hoofdstuk.</b></td>
<td class="page">Blz.</td>
</tr>
<tr>
<td align="left">Het volk van de &#8222;Leerdam&#8221;</td>
<td class="right"><a href="#Page_1">1</a></td></tr>
<tr><td class="chap"><b>Tweede Hoofdstuk.</b></td></tr>
<tr><td align="left">De ontsnapte galei-boef</td>
<td class="right"><a href="#Page_15">15</a></td></tr>
<tr><td class="chap"><b>Derde Hoofdstuk.</b></td></tr>
<tr><td align="left">Den dans ontsnapt</td>
<td class="right"><a href="#Page_32">32</a></td></tr>
<tr><td class="chap"><b>Vierde Hoofdstuk.</b></td></tr>
<tr><td align="left">Opgedirkte waarheid</td>
<td class="right"><a href="#Page_46">46</a></td></tr>
<tr><td class="chap"><b>Vijfde Hoofdstuk.</b></td></tr>
<tr><td align="left">Een groot man</td>
<td class="right"><a href="#Page_60">60</a></td></tr>
<tr><td class="chap"><b>Zesde Hoofdstuk.</b></td></tr>
<tr><td align="left">Alével ferme kerels</td>
<td class="right"><a href="#Page_81">81</a></td></tr>
<tr><td class="chap"><b>Zevende Hoofdstuk.</b></td></tr>
<tr><td align="left">Een Koningsmiddel</td>
<td class="right"><a href="#Page_99">99</a></td></tr>
<tr><td class="chap"><b>Achtste Hoofdstuk.</b>
<span class="pagenum"><a name="Page_viii" id="Page_viii">[viii]</a></span>
</td></tr>
<tr><td align="left">Een zeer voornaam bezoek</td>
<td class="right"><a href="#Page_112">112</a></td></tr>
<tr><td class="chap"><b>Negende Hoofdstuk.</b></td></tr>
<tr><td align="left">Zeevolk, vreemd volk</td>
<td class="right"><a href="#Page_124">124</a></td></tr>
<tr><td class="chap"><b>Tiende Hoofdstuk.</b></td></tr>
<tr><td align="left">Eene Joffer om een&#8217; Barbier</td>
<td class="right"><a href="#Page_140">140</a></td></tr>
<tr><td class="chap"><b>Elfde Hoofdstuk.</b></td></tr>
<tr><td align="left">Een slechte ruil</td>
<td class="right"><a href="#Page_152">152</a></td></tr>
<tr><td class="chap"><b>Twaalfde Hoofdstuk.</b></td></tr>
<tr><td align="left">De Hollandsche Remedie</td>
<td class="right"><a href="#Page_165">165</a></td></tr>
<tr><td class="chap"><b>Dertiende Hoofdstuk.</b></td></tr>
<tr><td align="left">Toch niet alleen</td>
<td class="right"><a href="#Page_180">180</a></td></tr>
<tr><td class="chap"><b>Veertiende Hoofdstuk.</b></td></tr>
<tr><td align="left">Getuchtigd, niet verslagen</td>
<td class="right"><a href="#Page_195">195</a></td></tr>
<tr><td class="chap"><b>Vijftiende Hoofdstuk.</b></td></tr>
<tr><td align="left">Janmaat</td>
<td class="right"><a href="#Page_212">212</a></td></tr>
</table>

<hr class="chap" />

<p><span class="pagenum"><a name="Page_1" id="Page_1">[1]</a></span></p>




<h2>EERSTE HOOFDSTUK.<br />

Het volk van de &#8222;Leerdam.&#8221;</h2>


<p>&#8222;Ei wat, allemaal gekheid! Ik zeg maar: liever met eene
oude schuit op zee dan met een&#8217; nieuwen wagen op het
land. Wat zeg jij ervan, Hoepel?&#8221;</p>

<p>Hij, die dit zoo zeide, was een kloek gebouwde zeeman,
die voor een tafeltje in eene zeemans-herberg stond. Aan
dat tafeltje zaten nog drie andere varensgezellen hun bier te
drinken. Twee opgeschoten jongens stonden er bij te luisteren,
terwijl nog een ander jong mensch achter de jongens
een plaatsje bij de luisteraars had ingenomen.</p>

<p>De zeemans herberg heette &#8222;De nieuwe Fluyte&#8221; en stond
dicht bij den IJkant te Amsterdam.</p>

<p>De man, die met den naam van &#8222;Hoepel&#8221; aangesproken was,
omdat hij gewoonlijk wat gebogen liep, was bezig zijn pijpje
aan te steken, en nauwelijks hoorde hij, dat men het woord
tot hem richtte, of hij keek op en zei: &#8222;Ja, Henri-Quatre,
gelijk heb je, &mdash; pfoem &mdash; pfoem &mdash; pfoem, &mdash; gemeene
toeback, zoo nat, alsof ze een jaar te weeken gelegen heeft, &mdash; pfoem &mdash; pfoem &mdash; pfoem!
Ik zeg ook, gelijk heb je! Geen beter
en vrijer leven dan van een&#8217; zeeman, &mdash; pfoem &mdash; pfoem, &mdash; pfoem.
Ik zou &mdash; pfoem &mdash; pfoem....&#8221;</p>

<p><span class="pagenum"><a name="Page_2" id="Page_2">[2]</a></span></p>

<p>&#8222;Gooi dat ding toch weg! Je zit al te &#8222;pfoemen&#8221; en nog
eens te &#8222;pfoemen&#8221; tot vervelens toe. Rook straks, als er geen
mensch meer is, die je wat vraagt! En doe nu je woord!&#8221;</p>

<p>Dit zeide een ander, die aan de linkerhand van den zoogenaamden
&#8222;Henri-Quatre&#8221; stond. Dezen bijnaam had hij van
de matrozen gekregen naar zijn&#8217; baard en knevel, dien hij
beide droeg in den vorm, zooals de beroemde Hendrik IV,
Koning van Frankrijk, ze gewoon was te dragen.</p>

<p>&#8222;Klets dan, daar ligt de heele geschiedenis,&#8221; riep Hoepel.
&#8222;Is me dat spul, dat ze hier voor goede waar en veel geld
verkoopen! Ik zet geen voet meer in &#8222;De nieuwe Fluyte,&#8221;
zoolang ze daar zulk bocht aan den man willen brengen.
Het is schande!&#8221;</p>

<p>&#8222;Nu, ik wil wel gelooven, dat je er vooreerst geen&#8217; voet
meer in zet, Hoepeltje! Morgen avond om dezen tijd....&#8221;</p>

<p>&#8222;Morgen avond om dezen tijd, is het de zestiende April
van het jaar 1658. Dag, ouwe jongen! Hoe gaat het?&#8221;</p>

<p>Met deze woorden werd Henri Quatre in de rede gevallen
door een niet heel groot, doch erg gezet manneke, dat binnentrad
en zonder plichtplegingen te maken bij het gezelschap
plaats nam. Hij was ook zeeman van beroep, doch
inplaats van in den mast te klimmen, smeerde hij pleisters,
knipte hij de haren en schoor hij de baarden der bemanning.
Dan had hij ook nog eene medicijn-kist met allerlei medicamenten.
Hij droeg den naam van scheeps-barbier, doch het
zee volk noemde hem &#8222;Troost der Armen,&#8221; omdat hij alle
wonden en ziekten met den balsem, die dezen naam draagt,
trachtte te genezen.</p>

<p>&#8222;Wat is dat? Troost der Armen, jij hier?&#8221; riep Henri Quatre.</p>

<p>&#8222;Jij hier?&#8221; riepen al de anderen.</p>

<p>&#8222;Ik hier! En wat zou dat?&#8221; klonk de vraag, die dadelijk
aangevuld werd met het geroep: &#8222;Hei, baas van de Fluyte,
bier en toeback!&#8221;</p>

<p>&#8222;Welja, ik dacht dat je in de Oostzee op een van onze
oorlogsschepen was,&#8221; zei Hoepel.</p>

<p><span class="pagenum"><a name="Page_3" id="Page_3">[3]</a></span></p>

<p>&#8222;Geweest, man, geweest! &#8217;s Lands dienst, geen dienst! Ik
houd het met de Compagnie! Ik ben met een schip van de
vloot gisteren avond hier aangekomen. Van morgen ontmoette
ik den Schipper van de fluit &#8222;Leerdam,&#8221; en eer de klok
van tienen koud was, was ik aangemonsterd, als scheeps-barbier
op de &#8222;Leerdam.&#8221; Wat zeg je ervan, Hoepel?&#8221;</p>

<p>&#8222;Wat ik hiervan zeg? Dit. Ik hoop hartelijk op reis niet
ziek te worden. Ik ben bang van je....&#8221;</p>

<p>&#8222;Troost der Armen, wil je zeggen, Hoepel?&#8221;</p>

<p>&#8222;Ja, juist! Je hebt er menigeen een reisje mee bezorgd
naar den kelder, man!&#8221;</p>

<p>&#8222;Gekheid,&#8221; riep een andere matroos schaterlachend uit,
&#8222;Meester Troost der Armen zet ons zoo rondom in het vet,
dat we drijven als kurk.&#8221;</p>

<p>&#8222;Goed, goed,&#8221; zeide Hoepel, die niet zoo gauw uit het
veld geslagen was, &#8222;ik zeg dat hij met zijn &#8222;troost&#8221; een
heel zoodje den weg van de doode visschen heeft laten
wandelen.&#8221;</p>

<p>&#8222;Geen wonder,&#8221; zeide de barbier. &#8222;Ze konden niet genezen
vanwege hun ongeloof. Troost der armen is het heilzaamste
medicament, dat er geweest is, dat er is, of dat er ooit
komen zal, en daarmede uit. Als ik vragen mag, allemaal
van de &#8222;Leerdam&#8221;?&#8221;</p>

<p>&#8222;Allemaal!&#8221;</p>

<p>&#8222;Gansbloed, een kostelijk gezelschap! Beter dan op het
fluitschip de &#8222;Nieuwpoort&#8221;.&#8221;</p>

<p>&#8222;Zoo, is dat zoo&#8217;n opgeraapt zoodje?&#8221;</p>

<p>&#8222;Nu, opgeraapt, opgeraapt, dat zal ik niet zeggen; maar
aan twee kwaden heeft men al genoeg!&#8221;</p>

<p>&#8222;Jawel, maar wij met ons zevenen maken niet de heele
bemanning uit,&#8221; zeide Henri Quatre. &#8222;Wie waarborgt je, dat
er onder de anderen, die....&#8221;</p>
<p><span class="pagenum"><a name="Page_4" id="Page_4">[4]</a></span></p>
<p>&#8222;Hier niet zijn, ook niet één of twee zich bevinden, die
tot het zoodje behooren, wil je zeggen?&#8221;</p>

<p>&#8222;Precies!&#8221;</p>

<p>&#8222;Nu, ik zeg je, dat is eene klare onmogelijkheid. Daar
heb je vooreerst den scheeps-barbier van de &#8222;Nieuwpoort.&#8221;
Kent ge dommer kerel?&#8221;</p>

<p>&#8222;Is dat niet Meester Jonas?&#8221;</p>

<p>&#8222;Ja, ja, precies! Jonas heet hij, maar &#8222;Sul&#8221; moest hij heeten.&#8221;</p>

<p>&#8222;Die alle ziekten wil genezen met rabarber?&#8221;</p>

<p>&#8222;Juist, juist! Met rabarber! Wie heeft ooit zoo iets doms
geloofd? De man is niet op de hoogte van zijn&#8217; tijd. Hij
had maar eens als ik eenige keeren op een compagnie-schip
moeten dienen, ze zouden hem daar zoo gerabarberd hebben,
dat hij geen pap meer kon zeggen!&#8221;</p>

<p>&#8222;Of ze gelijk hadden! Maar de tweede van dat zoodje,
wie is dat?&#8221; vroeg Hoepel. &#8222;Ook al een barbier?&#8221;</p>

<p>&#8222;Neen, dat is de kok! Verbeeld je, daar hebben ze me
gisteren een&#8217; kerel laten aanmonsteren....&#8221;</p>

<p>&#8222;Ze, wie zijn die ze?&#8221; vroeg Henri Quatre&#8217;s linker buurman.</p>

<p>&#8222;Dat zal ik je zeggen. Midden in Holland woonde een
heer, die zoo wat boeren wilde. Ongelukkig had de man
meer verstand van kolven, kaatsen, wijndrinken, uitgaan
en pretmaken dan van ploegen en zaaien. Hij reed in een
mooi koetsje met een paar prachtige paardjes ervoor iederen
dag naar Den Haag, en hij deed dat zoolang tot hofstede,
huis, schuur, koeien, paarden, gereedschappen en meubelen
voor schuld moesten verkocht worden. Nu heeft de familie
van zijne vrouw dat levend schandaal naar Amsterdam
geloodst en hem daar verronseld aan den Schipper van de
&#8222;Nieuwpoort,&#8221; die er nu een soort kok van maken zal.
Eet smakelijk! Ik....&#8221;</p>

<p>Hier werd de spreker in de rede gevallen door het vroolijk
gezang van eenige binnentredenden, die allen met de &#8222;Leerdam&#8221;
mede moesten.</p>

<p class="poem">
&#8222;Gaan varen, gaan varen!<br />
<span style="margin-left: 2em;">Gaan varen naar de Oost</span><br />
<span class="pagenum"><a name="Page_5" id="Page_5">[5]</a></span><span style="margin-left: 10em;">al voor je plezier!</span><br />
Gaan varen, gaan varen<br />
<span style="margin-left: 6em;">gaan varen</span><br />
<span style="margin-left: 10em;">voor geld en voor bier.</span><br />
En wie er geen geld gebruiken kan,<br />
En wie geen bier lust, wat heb je er an?<br />
Die worde, die worde,<br />
<span style="margin-left: 10em;">die worde geen varensman!</span><br />
<br />
Gaan zwerven, gaan zwerven,<br />
<span style="margin-left: 2em;">Gaan zwerven naar de Oost</span><br />
<span style="margin-left: 10em;">en al naar de West,</span><br />
Gaan zwerven, gaan zwerven,<br />
<span style="margin-left: 7em;">gaan zwerven,</span><br />
<span style="margin-left: 10em;">dat lijkt ons het best.</span><br />
Jan Salie zoek&#8217; moeders pappot op,<br />
Janmaat verkiest er het ruime sop,<br />
En hale, en hale<br />
<span style="margin-left: 6em;">de vlaggen maar hoog in top!</span><br />
<br />
Laat gieren, laat gieren,<br />
<span style="margin-left: 2em;">Laat gieren den wind</span><br />
<span style="margin-left: 10em;">zoo hard als hij kan.</span><br />
Wij staan hem, wij staan hem,<br />
<span style="margin-left: 7em;">wij staan hem</span><br />
<span style="margin-left: 10em;">kordaat, als een man!</span><br />
En slaat in flarden het heele want,<br />
En dreigt gevaar ons aan alle kant,<br />
Wij kiezen, wij kiezen,<br />
<span style="margin-left: 6em;">wij kiezen de zee toch voor &#8217;t land!</span><br />
<br />
Staan beven, staan beven,<br />
<span style="margin-left: 2em;">Staan beven dat komt</span><br />
<span style="margin-left: 10em;">geen mensch in den zin!</span><br />
Het hoofd op, het hoofd op,<br />
<span style="margin-left: 7em;">het hoofd op</span><br />
<span style="margin-left: 10em;">den kelder zelfs in!</span><br />
Tempeest en storm te midden op zee,<br />
Jan Compagnie die lacht er wat mee,<br />
En roept nog, en roept nog,<br />
<span style="margin-left: 6em;">en roept nog stervend: Hoezee!&#8221;</span>
</p>

<p>Het heele gezelschap had zich bij de vroolijke zangers
aangesloten en nu het lied uit was, scheen het, alsof onder
het telkens en telkens terugkeerend gejuich en geroep van<span class="pagenum"><a name="Page_6" id="Page_6">[6]</a></span>
&#8222;Hoezee!&#8221; de heele taveerne instorten zou. Het was een
oorverdoovend leven.</p>

<p>Bierglazen, bierkannen en bierkruiken klonken en vielen
rinkinkelend in scherven op de roode plavuizen<a name="FNanchor_1_1" id="FNanchor_1_1"></a><a href="#Footnote_1_1" class="fnanchor">[1]</a> van den
vloer. De eene pijp na de andere werd gebroken en menige
test met glimmend turfkooltje zocht een plaatsje tusschen
de stukken glas en aardewerk.</p>

<p>De herbergier bleef onder dat alles vrij bedaard. De man
had dergelijke tooneeltjes al zoo dikwijls bijgewoond, dat hij
geen oogenblik zijne kalmte verloor. Hij liet breken, vernielen,
stukslaan, drinken, rooken, zingen, schreeuwen zoo
lang tot men moede werd, en dan zou hij de rekening
opmaken.</p>

<p>Het scheen evenwel lang te duren eer deze dollemans-hoop
tot bedaren kwam, en reeds stond hij gereed er een einde
aan te maken, toen de deur der groote gelagkamer opengesmeten
werd en eene krachtige stem klonk: &#8222;Ophouden!
Het is tijd van vertrek!&#8221;</p>

<p>De man, die dit riep was de Eerste Stuurman, Londenaar,
van de &#8222;Leerdam&#8221;, een kerel als een eikeboom, zachtzinnig
als een lam, zoo lang men zijn gezag erkende en in orde
en rust leefde, maar moedig als een leeuw en sterk als een
olifant, als men het waagde oproerig te zijn, of als de nood
aan den man kwam. Hij was onder het zeevolk algemeen
bekend en bemind. Dat de matrozen hem &#8222;IJzeren Neptunus&#8221;
noemden, dat wist hij, maar het hinderde hem niemendal.</p>

<p>Op het geluid van zijne stem was alles opeens stil.</p>

<p>&#8222;Afrekenen, mannen! Goddeloos, wat een huishouden hier!
Daar zal wat te betalen vallen,&#8221; zeide hij lachend.</p>

<p>De herbergier naderde nu beleefd en onder allerlei buigingen
en strijkages, wist hij te vertellen hoeveel hij van
ieder kreeg. De meesten keken vreemd op, dat ze zooveel<span class="pagenum"><a name="Page_7" id="Page_7">[7]</a></span>
bier gedronken en zooveel glazen, kannen en pijpen gebroken
hadden. Ze hadden onder het vertellen, zingen en
dansen wel niet geteld, maar toch wel zoo wat eene kleine
begrooting gemaakt van hetgeen er gebruikt en gebroken was.</p>

<p>&#8222;Jij hebt krijt met drie puntjes, geloof ik,&#8221; zeide Hoepel,
doch betaalde, wat hij zoogenaamd te betalen had.</p>

<p>Toen de herbergier zijn &#8222;eerlijk verdiend geld,&#8221; zooals hij
telkens zei, binnen had, beval de Stuurman het volk hem
te volgen, omdat het meer dan tijd was om naar het schip
te gaan.</p>

<p>&#8222;Goede reis, mannen! Ik wil hartelijk hopen, tot wederziens,&#8221;
riep de herbergier hen in de deur na.</p>

<p>&#8222;Als het schip niet zinkt, komt het, omdat je onze beurzen
zooveel lichter gemaakt hebt, haai van een kerel,&#8221; zeide
Henri Quatre. &#8222;Wat mij betreft, je schiet me niet meer,
oude jongen, al hadt ge elf en dertig pijlen op je boog!&#8221;</p>

<p>&#8222;Eerlijk verdiend geld, bootsman,&#8221; grinnikte de herbergier,
sloot de deur en ging toen bij het walmend licht van eene
vetkaars zijne winst berekenen.</p>

<p>En onderwijl hij dit met blijkbaar genoegen deed, daar
hij dien avond eene buitengewoon groote winst gemaakt
had, eene winst, die hij steeds &#8222;eerlijk verdiend geld&#8221; beliefde
te noemen, stapte het zeevolk in eene schuit en &mdash; voort
ging het.</p>

<p>De wind was ongemeen gunstig en reeds den anderen
middag kwam men voor Texel, waar de Kapitein van de
&#8222;Leerdam&#8221; met ongeduld op het overige volk wachtte om
de groote reis te aanvaarden.</p>

<p>Zoodra dus het volk aanboord en alles in orde was,
werden terstond de ankers gelicht en ging men het zeegat
uit. Nog twee andere schepen de &#8222;Nieuwpoort&#8221; en de &#8222;Dolfijn&#8221;
gingen gelijk met hen onder zeil.</p>

<p>Onder de varensgezellen, die we in de herberg &#8222;De
nieuwe Fluyte&#8221; bijeenvonden, waren ook twee opgeschoten
jongens. Ze waren twee broeders en beiden Haarlemsche<span class="pagenum"><a name="Page_8" id="Page_8">[8]</a></span>
weezen. Dirk, de oudste, was zestien en Garrit was vijftien
jaar. Ze hadden beiden al verscheidene reizen op de Oostzee
en de Levant gedaan, doch naar de Oost waren ze nog
nooit geweest. Hunne Ouders waren reeds lang dood, doch
hun oom, bij wien ze als wees in huis waren gekomen,
was maar een arme schoenlapper, die met groote moeite
het dagelijksch brood verdiende voor zijn gezin, dat behalve
uit de twee weezen, nog uit acht man bestond. Zoo spoedig
ze maar konden hadden Dirk en Garrit besloten, den last
van hun&#8217; oom te verminderen, door naar zee te gaan.</p>

<p>&#8222;Hoort eens, jongens,&#8221; had oom gezegd toen hij het besluit
zijner neven vernam, &#8222;het doet mij leed, dat ik niet
beter voor u zorgen kan! Wilt ge eerlijk met ons allen
deelen, blijft dan! Hebt ge niet genoeg, welnu, gaat dan
het zeegat uit! De zee geeft een moeielijk, maar goed stuk
brood! Maar &mdash; oppassen is de boodschap, jongens!&#8221;</p>

<p>&#8222;Hoor eens, oom,&#8221; zeide Dirk, &#8222;het is niet genoeg, dat
wij tevreden zijn, als we zien, dat er gelijk op gedeeld
wordt. We zien al te goed, dat we daardoor geen van allen
genoeg hebben. En dat behoeft niet; wij kunnen den kost
op zee verdienen, dat kunnen we!&#8221;</p>

<p>&#8222;En dan hebben al de anderen wat meer, oom,&#8221; sprak Garrit.</p>

<p>Oom keek de beide knapen aan en zeide: &#8222;Jongens,
jongens had ik zooveel gerande gouden dukaten over, als
ik nu duiten te kort kom, ik zou je niet naar zee laten
gaan. Het doet me leed, werkelijk leed, dat ik niet meer
kan doen dan ik doe. Ik zou je zoo graag het beste gunnen!&#8221;</p>

<p>&#8222;Dat weten wij wel, oom,&#8221; hernam Dirk. &#8222;Maar de zee
en het zeeleven zijn zoo erg niet. Oppassen zullen we, en
kunnen we gerande dukaten, och, al waren het maar scheepjes-schellingen,
meebrengen bij onze terugkomst, we zullen het
niet nalaten.&#8221;</p>

<p>&#8222;Ja, en dan óók eerlijk deelen, oom,&#8221; riep Garrit.<span class="pagenum"><a name="Page_9" id="Page_9">[9]</a></span> &#8222;En
wat oppassen betreft, nu dat zullen we. Wij beloven u
geene schande, maar wel eer te zullen aandoen.&#8221;</p>

<p>Oom haalde evenwel de schouders op en hernam: &#8222;Beloven
is gemakkelijk, doen is moeielijk, jongens! Och, er
zijn aanboord van onze schepen zooveel ruwe gasten, die
een leven van vroolijk Fransje leiden, om God noch zijn
verbod geven, en ten leste, als een berooid man, om eene
aalmoes door den lande loopen! En wie weet, hoevelen er
onder die berooide lieden zijn, die ook beloofd hebben goed
op te passen! Hoort jongens, geld of goed kan ik u niet
medegeven; maar een&#8217; raad wel. Bij al wat gij doet, moet
gij u verbeelden, dat uwe brave Ouders bij u staan, en,
gelooven moet ge, dat de Heer alles ziet. Als ge dien raad
nooit vergeet, dan alleen kan er wat goeds uit u groeien!&#8221;</p>

<p>Zoo had oom gesproken toen de twee knapen hunne
eerste reize naar de Oostzee gingen maken. Sedert hadden
ze verscheidene malen dien tocht gedaan. Met allerlei slag
van volk waren ze in aanraking gekomen, doch hoe dikwijls
ze ook op het punt gestaan hadden, den goeden raad van
hun&#8217; oom te vergeten, telkens had het beeld van hunne
Moeder hen voor de oogen gestaan en hen voor alles, wat
laag en gemeen is bewaard.</p>

<p>Ja, het beeld hunner Moeder!</p>

<p>Och, Tanneke Woutersd. was zulk eene eenvoudige vrouw
geweest! Ze kon zelfs niet lezen of schrijven. Maar vroom
en braaf was ze, als er maar weinig menschen gevonden
worden. En al kon zij ook niet lezen of schrijven, verstandiger
was ze dan menige rijke koopmansvrouw of andere
voorname dame, die het Fransch, Italiaansch en Engelsch
zoo gemakkelijk las als het Nederlandsch uit haar&#8217; Bijbel
of liederenboek.</p>

<p>Toen zij stierf was Dirk elf en Garrit tien jaar oud;
maar hoe jong ze ook waren, toen ze hunne goede Moeder
verloren, toch konden ze zich nog al de lessen herinneren,
welke zij hun, telkens als het maar te pas kwam, gegeven
had.</p>

<p>Oom wist dan ook wel, wat hij zeide toen hij sprak van:<span class="pagenum"><a name="Page_10" id="Page_10">[10]</a></span>
&#8222;Bij al wat gij doet, moet gij u verbeelden, dat uwe brave
Ouders bij u staan.&#8221;</p>

<p>Door hun ingetogen leven kregen zij van de matrozen
den bijnaam van de &#8222;Twee Vromen.&#8221;</p>

<p>Intusschen maakten ze toch niet veel vorderingen, hoewel
er geen Kapitein was, die Dirk en Garrit niet graag hebben
wilde. Als een vol matroos, die reis op reis gemaakt had
naar alle deelen van de wereld, eens niet maar zoo dadelijk
vaart kon krijgen en soms wel drie of vier weken rondliep
eer hij weer aangemonsterd werd, Dirk en Garrit konden,
als zij den eenen dag aankwamen den anderen dag weer
weg, als ze wilden.</p>

<p>En toch de oude knecht blijven, als men zoo goed oppast?</p>

<p>Ja, dat kwam, omdat ze maar heel kort school gegaan
hadden en, zooals men zeî, ook wat hardleersch waren. Men
had moeite die twee wat aan het verstand te brengen, maar
als ze het ook eenmaal begrepen hadden, dan vergaten zij
het nooit meer, en zoo waren ze, maar het was op den
langen weg, niet ónwetender dan andere matrozen.</p>

<p>De twee knapen stonden toen de zon onderging over de
verschansing naar de blinkerds te kijken.</p>

<p>De matrozen noemen vaak de duinen van ons land zoo,
omdat die uit zee gezien, vooral bij avondzon, door hunne
witte kleur, die het licht der zon weerkaatst, reeds verre
in zee te zien zijn. De beroemde duinhoogte dicht bij
Haarlem, ook Blinkerd geheeten, is dus meer een algemeene
naam voor alles, wat duin is.</p>

<p>&#8222;Nog een oogenblik, Garrit, dan zijn ze uit onze oogen
verdwenen en weg,&#8221; zeide Dirk.</p>

<p>Garrit, die blijkbaar aan heel wat anders dan de blinkerds
dacht, schrikte op en vroeg: &#8222;Wie weg?&#8221;</p>

<p>&#8222;Wie weg? Wel, de duinen!&#8221;</p>

<p>&#8222;O, bedoel je de duinen? Ja, dat zie ik,&#8221; antwoordde
Garrit en verviel weer in zijn vorig gepeins.</p>

<p>&#8222;Waaraan denk je toch?&#8221; vroeg Dirk.<span class="pagenum"><a name="Page_11" id="Page_11">[11]</a></span> &#8222;Je staat te suffen!&#8221;</p>

<p>&#8222;Wat belief je?&#8221;</p>

<p>&#8222;Wel, heb ik van mijn leven! Ik vraag waaraan je denkt?&#8221;</p>

<p>&#8222;Aan Moeder,&#8221; was het antwoord.</p>

<p>&#8222;Zoo, aan Moeder!&#8221; sprak Dirk met een&#8217; zucht. &#8222;Wat
ze in angst zitten zou, als ze nog leefde, en wij beiden
gingen, zooals nu, naar de Oost, omdat we hier niet aan
den kost kunnen komen.&#8221;</p>

<p>&#8222;Ze zou zeker niet gerust zijn!&#8221;</p>

<p>&#8222;Nu, daartoe is wel reden ook; want het is in de Oost
nu niet overal botertje tot den boôm!&#8221;</p>

<p>&#8222;Wáár is het geen botertje tot op den boôm, jongens?&#8221;
vroeg op eenmaal Henri Quatre, die ongemerkt genaderd was.</p>

<p>&#8222;In de Oost niet, bootsman!&#8221;</p>

<p>&#8222;Ha, ha, daarvan weet jelui me ook heel wat te vertellen,
ja! Nooit anders gevaren dan op de Oostzee!&#8221;</p>

<p>&#8222;En op de Levant, bootsman!&#8221;</p>

<p>&#8222;Is al zoo wat hetzelfde! Neen, dan zou ik je een ander
boekje kunnen openleggen! Dit is mijne vijfde reize al!&#8221;</p>

<p>&#8222;Uwe vijfde? En ge zijt nog zoo jong!&#8221; riep Dirk.</p>

<p>&#8222;Jong! Maak dat de haaien wijs! Ik ben de vierenveertig
al gepasseerd! Heel wat ondervonden! Maar zeg, heb je ook
toeback in de doos of in je kist?&#8221;</p>

<p>&#8222;Neen, bootsman, wij drinken geen toeback!&#8221;</p>

<p>&#8222;Verdraaid, wat leef jelui dan op een koopje! Ik wil wel
gelooven, dat je de oude knechten blijft!&#8221;</p>

<p>&#8222;Door toeback drinken komt men toch niet vooruit, bootsman?&#8221;
vroeg Dirk verwonderd.</p>

<p>&#8222;Halskoppen, die ge nog zijt, wat zijt gij nog nuchter!
Weet ge wel wat onze Starter ervan zegt?&#8221;</p>

<p>&#8222;Ha, de student hangt zijne wijsheid weer te luchten,&#8221;
riep de scheeps-barbier, die zeer goed wist, dat Henri Quatre
van eene rijke familie was en vroeger te Leuven gestudeerd
had. Dat wisten ook velen der matrozen en menigmaal vermaakte
hij de manschap met grappen uit zijn studenten-leven
te vertellen. Had dan evenwel één het ongeluk, hem<span class="pagenum"><a name="Page_12" id="Page_12">[12]</a></span>
te vragen hoe hij van student zeeman geworden was, dan
betrok zijn gelaat en hij zweeg oogenblikkelijk. Soms liep
hij dan dagen lang zonder bijna een woord te spreken. Door
dat vreemde gedrag was het vooral, dat Henri Quatre voor
de matrozen iets aantrekkelijks had. Gewoonlijk was hij
vroolijk en gezellig en een allemans-vrind. Maar hij kon
ook oogenblikken hebben, dat niemand het waagde hem
aan te spreken. En als een van de lieden het hem wat al
te lastig maakte en een loopje met hem wilde nemen, dan
kon hij hem aankijken met een paar oogen om er bang
van te worden. Neep het gevaar en ging het er langs het
kantje af, dat men het leven behield, was dan dikwijls heel
de bemanning wanhopig en radeloos, Henri Quatre wist
van geene vrees. Naarmate het gevaar toenam verhief zich
zijne flinke gestalte, zijne oogen straalden vuur en zijne
hand bleef vast. Dan keek de bemanning meer naar hem
dan naar den Kapitein, en als het op stuk van zaken aangekomen
was, dan had iedereen den Kapitein laten loopen
en zou Henri Quatre gehoorzaamd hebben. De Kapiteins
hadden het dan ook niet heel erg op hem begrepen, ofschoon
hij nog nooit getoond had, dat hij den verkeerden weg op
wilde. Had het evenwel aan hen gelegen, dan zouden ze
hem wel nooit als bootsman op hun schip aangemonsterd
hebben. Maar meestal kwam een der Heeren van de Compagnie
den Schipper mededeelen: &#8222;Voor een&#8217; bootsman hebben
wij gezorgd!&#8221; en als dat gezegd was, dan wist men ook
wel wie de bootsman zijn zou. Henri Quatre scheen derhalve
zeer vermogende vrienden te hebben.</p>

<p>Wij weten dus nu ook eenigszins wie Henri Quatre was,
en in den loop van het verhaal zullen we hem nog wel
nader leeren kennen.</p>

<p>Zoodra de scheeps-barbier gevraagd had of de bootsman
weer als student zijne wijsheid te luchten hing, vroeg deze
hem: &#8222;Welnu, &#8222;Troost der Armen&#8221;, zeg jij dan wie
Starter was!&#8221;</p>

<p><span class="pagenum"><a name="Page_13" id="Page_13">[13]</a></span></p>

<p>&#8222;Misschien wel zoo&#8217;n lapzalver als Meester Jonas van de
&#8222;Nieuwpoort&#8221;, bootsman!&#8221;</p>

<p>&#8222;Dacht ik het niet? Neen, man, hij had met je pleisters
en zalfjes niemendal uit staan, hoor! Hij was een Friesch
dichter, en als ge wilt weten, wat hij van de toeback zegt,
zoo luister dan:</p>

<p class="poem">
&#8222;O prijselycke kruyd, in alder wijzen oordeel!<br />
Want haere assche zelfs veroorsaekt groote voordeel:<br />
De swarte tanden maeckt sij suyver ende wit,<br />
Het tand-vleys heel ghesond, en krachtig het ghebit,<br />
De scheurbuyk drijftse wegh, en veelderlei ghebreken;<br />
Waer vind men sulcken kruyd in Hoven of Aptheeken?<br />
Laeckt s&#8217; eenige Doctoor, dat doet hij dan ghewis<br />
Omdat sij sulcken dief in sijne nering is.<br />
&#8217;t Gheneest onkostelijck, men hoeft haer niet te halen,<br />
Noch Doctoor noch Barbier haer gangen te betalen;<br />
Dies segh ick, spijt al die haer werpen op een lack,<br />
Daer &#8217;s gheen ghesonder kruyd, als d&#8217; edele toeback.<br />
Komt, helpt mij dan Toeback haer loff en eere geven,<br />
Ghij....&#8221;
</p>

<p>&#8222;Och, zwijg toch, man, gij raast wat! Ik zeg je dat de
man, die het &#8222;toeback-suygen&#8221; uitgevonden heeft, verdiend
heeft gehangen te worden. Piet Hein, onze beroemde Vlot-voogd,
zaliger gedachte, wist wel, wat hij deed, toen hij
het rooken of &#8222;toeback-drinken&#8221; op de vloot verbood. En
wat zegt de geleerde Scriverius?</p>

<p class="poem">
&#8222;&#8217;t Is meer fenijn<br />
Als....&#8221;
</p>

<p>&#8222;Och, houd op met je gezwets, Meester Troost der Armen,&#8221;
riep Henri Quatre. &#8222;Scriverius zeide:</p>

<p class="poem">
Sonticus est morbus....&#8221;
</p>

<p>&#8222;Dat is Latijn, student! Dat mag jij en ik verstaan, maar
deze jongelui verstaan het niet, en daarom zeg ik het
maar, zooals Samuel Ampzing die gedichten verdietschte:</p>

<p><span class="pagenum"><a name="Page_14" id="Page_14">[14]</a></span></p>

<p class="poem">
<span style="margin-left: 10em;">&#8222;&#8217;t Is meer fenijn</span><br />
<span style="margin-left: 10em;">Als medicijn.</span><br />
<span style="margin-left: 1em;">Toeback is sulcken siekt, die &#8217;t lichaam doet verderven</span><br />
<span style="margin-left: 1em;">En haere medicijn baet weynig tegens &#8217;t sterven.</span><br />
Het is meer quaed dan goed. &#8217;k Verlang dan wie hij sij,<br />
Die ons van dit vergift en deze pest bevrij.&#8221;
</p>

<p>&#8222;Nu, Meester, gij kunt er van zeggen wat gij wilt, maar
ik houd vol, dat eene pijp toeback te drinken niet zooveel
kwaad kan. Iedereen, Geestelijke en Magistraat, heeft indertijd
de toeback den oorlog verklaard, en toch is ze algemeen
geworden. Liggen de zolders te Amsterdam, Rotterdam en
Dordrecht niet vol met toeback, die uit Amerika aangebracht
is? Hebben niet Gelderland, Overijsel en het Sticht groote
toebacks-velden? Leven te Nijkerk, Wageningen, Barneveld
en Elburg niet honderden ervan? Neen, Meester, de toeback
moet niet weg, maar als de joffers eens minder fijne neusjes
hadden en manlief toelieten te huis zijn pijpje te smoken,
dat zou helpen. Nu mag de man het te huis niet doen en
daarom zoekt hij de toebacks-huizen op. Begrepen? Doch
nu ga ik ter kooi; ik heb de hondenwacht.&#8221;<a name="FNanchor_2_2" id="FNanchor_2_2"></a><a href="#Footnote_2_2" class="fnanchor">[2]</a></p>

<p>De beide mannen verwijderden zich en lieten Dirk en
Garrit, die met nog eenige anderen de eerste wacht hadden,
aan hun lot over.</p>

<p>Het was prachtig weer voor een landrat, want al stonden
alle zeilen bij, toch vorderde het schip, uit gebrek aan wind,
al heel weinig. Zoo iets ziet en ondervindt Janmaat niet
graag. Hij heeft het liefst eene stevige bries, die het schip
eene goede vaart geeft. Toch teekende de lucht verandering
en het volk klaagde dus niet erg. Het wist, dat er des
nachts wel wind komen zou.</p>

<hr class="chap" />

<p><span class="pagenum"><a name="Page_15" id="Page_15">[15]</a></span></p>



<h2>TWEEDE HOOFDSTUK.<br />

De ontsnapte galei-boef.</h2>


<p>Toen al het volk, dat geene wacht had, naar beneden
gegaan was, zochten de wachtmannen onder hunne kennissen
hen op met wie ze praten konden. Dirk en Garrit bleven
dus ook bij elkander.</p>

<p>&#8222;Een vreemde man, die Henri Quatre,&#8221; zeide Garrit. &#8222;Hoe
zou hij eigenlijk toch heeten?&#8221;</p>

<p>&#8222;Ja, op de scheepsrol staat hij ingeschreven als Willem
de Stichtenaar, maar ik houd het ervoor, dat hij wel een&#8217;
anderen naam heeft. Ik geloof dat wij heel voorzichtig met
hem moeten zijn, en als ik het ronduit zeggen mag, dan
zeg ik, dat ik hem geen ziertje vertrouw&#8221;.</p>

<p>&#8222;Weet je wat Hoepel mij gisteren avond vertelde?&#8221;</p>

<p>&#8222;Dat Henri Quatre eigenlijk zijn vriend niet is, al speelt
hij: aap wat heb je mooie jongen!&#8221;</p>

<p>&#8222;Dat heeft hij me niet gezegd. Hij zei alleen dat hij
familie moet zijn van onzen Gouverneur-Generaal!&#8221;</p>

<p>&#8222;Van Joan Maetsuycker?&#8221;</p>

<p>&#8222;Dat is toch vragen naar den bekenden weg? We hebben
immers geen&#8217; anderen?&#8221;</p>

<p>&#8222;Maar die is een Amsterdammer van geboorte, en als
Henri Quatre nu familie van hem was, dan zou hij op de
scheepsrol wel als Willem de Hollander, maar niet als
Willem de Stichtenaar geboekt staan! Sssst!&#8221;</p>

<p>Dat &#8222;sssst&#8221; hetwelk Dirk liet hooren, was omdat &#8222;IJzeren
Neptunes&#8221; op hen afkwam.</p>

<p>&#8222;Al meer de reis naar de Oost gemaakt, jongens?&#8221; vroeg hij.</p>

<p>&#8222;Neen, Stuurman! Dit is onze eerste reis!&#8221;</p>

<p>&#8222;Zoo, dus zooveel als doopgoedje van Neptunus?&#8221;</p>

<p>&#8222;Doopen ze aanboord van de &#8222;Leerdam&#8221; ook, Stuurman?&#8221;</p>
<p><span class="pagenum"><a name="Page_16" id="Page_16">[16]</a></span></p>
<p>&#8222;Wel jongens, dat verzuimen ze op geen enkel
schip! Maar stil, wat is dat daar aan stuurboord?&#8221;</p>

<p>Ze keken over de verschansing en zagen daar een heel
klein bootje liggen.</p>

<p>&#8222;Wie is daar?&#8221; vroeg de Stuurman.</p>

<p>&#8222;Een ontvluchte galei-boef,&#8221; antwoordde iemand beneden
in zuiver Nederlandsch.</p>

<p>&#8222;En wat zoek je hier?&#8221;</p>

<p>&#8222;Hulp, en gauw ook; want ze zijn me op de hielen!&#8221;</p>

<p>&#8222;Denk je dat we boeven aanboord nemen?&#8221; antwoordde
de Stuurman. &#8222;Zoek je fortuin maar ergens anders, maat!
Wij nemen dat soort van volkje niet op!&#8221;</p>

<p>&#8222;Geene Nederlanders ook, als ze zonder schuld op de
galeien gekomen zijn? Help me, help me! Het is over een
paar minuten te laat. Ben ik eenmaal aanboord dan zal ik
wel opbiechten hoe ik op de galeien kwam.&#8221;</p>

<p>&#8222;Ik zal het den Kapitein gaan vragen,&#8221; sprak de Stuurman
en beval aan de achterblijvenden, dat niemand den
gevluchten boef aanboord halen zou.</p>

<p>Daar hoorde men riemslagen nader komen, en weldra lag
er eene gewapende barkas tegen stuurboord.</p>

<p>&#8222;Halloh, hoi!&#8221; riep een.</p>

<p>&#8222;Wat zullen we nu alweer te weten komen?&#8221; bromde
de Stuurman, die met de boodschap van den Kapitein
terugkwam, dat men geene boeven wilde opnemen.</p>

<p>&#8222;Er is hier een ontvluchte galei-boef aanboord gekomen,&#8221;
klonk het in de Fransche taal.</p>

<p>&#8222;Toegang gevraagd, toegang geweigerd,&#8221; sprak de Stuurman
kortaf en ook in het Fransch.</p>

<p>&#8222;We willen onderzoek doen,&#8221; zeiden de Franschen.</p>

<p>De Kapitein, die er bij gekomen was, beval den valreep
neer te laten, en de Franschen op het dek te doen komen.
Hij moest die luî wel niet gehoorzamen, maar om alle
moeite te voorkomen, stond hij het toe.</p>

<p>Twaalf gewapende zee-soldaten klauterden nu tegen den
valreep op en stonden weldra op het dek.</p>

<p><span class="pagenum"><a name="Page_17" id="Page_17">[17]</a></span></p>

<p>&#8222;Wilt ge wachten tot het dag is, of het onderzoek terstond
een&#8217; aanvang doen nemen?&#8221; vroeg de Kapitein.</p>

<p>De Bevelhebber van de Fransche sloep scheen achterdocht
te koesteren en zeide, dat hij zeker wist, dat de vluchteling
hier aanboord was, want dat het bootje, waarin hij
gevlucht was, beneden tegen het schip lag.</p>

<p>&#8222;Laat alleman op het dek komen,&#8221; beval de Kapitein.</p>

<p>De manschap, in den eersten slaap gestoord, was vrij
knorrig, en toen men hoorde, wat er aan de hand was,
werd men nog meer ontevreden en de Franschen werden
met allerlei Hollandsche woorden, die we liever maar niet
weergeven, niet weinig verwenscht.</p>

<p>Zoodra allen op het dek waren sprak de Kapitein: &#8222;Er
moet hier een ontvluchte galei-boef aanboord gekomen zijn.
Ik begeer niet met zulk uitschot van eene vracht de reis
voort te zetten en beveel dus ieder, die wat van den
vluchteling gezien of gehoord heeft, te spreken!&#8221;</p>

<p>De mannen stieten in het donker elkander aan, dat zooveel
wilde zeggen als: &#8222;Weet je er wat van? Zwijgen, hoor!&#8221;</p>

<p>Maar niemand had iets van een&#8217; galei-boef of dat er op
geleek, gezien of gehoord, zoodat men die stille afspraak
van zwijgen vrijelijk achterwege had kunnen laten.</p>

<p>Toen er nu geen antwoord op de vraag van den Kapitein
gegeven werd, herhaalde deze nog eens dezelfde woorden,
doch op zulk een&#8217; kalmen toon, dat ieder begreep, dat het
hem ernst was.</p>

<p>Natuurlijk gaf weer niemand antwoord.</p>

<p>&#8222;Ten derden male,&#8221; sprak de Kapitein, &#8222;herhaal ik mijne
vraag: Wie uwer heeft iets van den gevluchten boef gehoord
of gezien? Ik eisch een antwoord, ja of neen! en
dan voeg ik erbij: wie wat van de zaak weet en het niet
vertelt, dien zal ik als rebel behandelen en laten straffen.
Je weet dus, wat er op staat. Komaan, spreekt op!&#8221;</p>

<p>Weer geen antwoord.</p>

<p>Eindelijk trad Henri Quatre voor het front en zeide op<span class="pagenum"><a name="Page_18" id="Page_18">[18]</a></span>
beleefden, doch scherpen toon: &#8222;Een woordje, Kapitein!&#8221;</p>

<p>De Kapitein had erg het land, dat juist deze man het
woord vroeg en zeide daarom zoo kortaf mogelijk: &#8222;Spreek,
bootsman! Wij zullen hooren, wat je te vertellen hebt.&#8221;</p>

<p>&#8222;Ik wilde u wel vragen wie een Franschman het recht
geeft aanboord van een schip der Compagnie te komen?&#8221;</p>

<p>Deze vraag werd niet in de Nederlandsche, maar in de
Fransche taal gedaan en wel zóó zuiver, dat de Franschen
elkander verstomd aankeken, dat zulk een eenvoudig varens-gezel
hunne taal zoo goed sprak.</p>

<p>De Kapitein, die met het Fransch zichzelven wel behelpen
kon, doch het toch minder goed sprak, werd boos en gaf
daardoor in zeer slecht Fransch ten antwoord: &#8222;Wie, bootsman?
Wie? Dat recht heb ik gegeven, ik, als Kapitein
van het schip.&#8221;</p>

<p>&#8222;Ieder moet weten wat hij doet, Kapitein,&#8221; hervatte de
bootsman op denzelfden scherpen toon. &#8222;Hadde het van mij
afgehangen, dan zoude de Franschman geen&#8217; voet op het
dek van de &#8222;Leerdam&#8221; gezet hebben, al waren er honderd
gevluchte galei-boeven aanboord!&#8221;</p>

<p>&#8222;Bootsman, zwijg!&#8221;</p>

<p>&#8222;U heeft aan ieder van het volk het recht gegeven te
spreken, Kapitein, en ik ben niet onbescheiden!&#8221;</p>

<p>&#8222;Dat zijt gij wel! Gij maakt inbreuk op mijn gezag!&#8221;</p>

<p>&#8222;Volstrekt niet, Kapitein! Ik heb gezegd, dat ieder weten
moet, wat hij doet en wat ik zou doen. Ik wil evenwel
nog meer zeggen, en dat is: Zoo ik iets van den vluchteling
gezien of gehoord had, ik zou mij liever de heele
reis krom in de boeien laten sluiten, dan voor verklikker
te spelen ten believe van een&#8217; Franschman, die hier niemendal
te zeggen heeft. Ik geloof, dat er nog meer zijn,
die er zoo over denken!&#8221;</p>

<p>&#8222;Gij zoudt mij dus willen verbieden den Franschman
vrijheid te geven, het heele schip te laten doorzoeken?&#8221;</p>
<p><span class="pagenum"><a name="Page_19" id="Page_19">[19]</a></span></p>
<p>&#8222;U heeft te gebieden, Kapitein, en ik heb niets te verbieden.
Maar ik meen zoo, dat de Heeren der Compagnie
er anders over denken dan u. En al dachten zij ook al zoo,
ik verzeker u dat het volk er heel anders over denkt.&#8221;</p>

<p>&#8222;Als gij voor verklikker bij de Heeren wilt spelen, ga
je gang! Ik zal mijn gezag handhaven. Het heele schip zal
door deze lieden doorzocht worden, en wee den man, die
den vluchteling verborgen houdt!&#8221;</p>

<p>De matrozen, aangemoedigd door hetgeen de bootsman
gezegd had, begonnen te morren en hier en daar hoorde
men er een roepen: &#8222;We zijn geen dienaars van den
Fransoos! Weg met den Fransoos! Wij zullen hem wel
van tusschendeks houden! Opdringen, mannen! Wij zijn
hier op vrijen bodem!&#8221;</p>

<p>&#8222;Halt, mannen,&#8221; riep de bootsman nu in het Nederlandsch.
&#8222;Dat zou rebellie zijn! Het voegt ons thans den
Kapitein te gehoorzamen. Ik geef het voorbeeld! Weest
wijs en volgt mij na. Gij trekt aan het kortste eind, als gij
anders doet! Late men het schip doorzoeken en gehoorzaamt!&#8221;</p>

<p>Hierop nam hij eene brandende lantaarn uit de hand van
een&#8217; matroos en zich beleefd tot den Franschen Officier
wendend, zeide hij in vloeiend Fransch: &#8222;Volg mij, Monsieur!
Ik zal u overal brengen waar gij zijn wilt.&#8221;</p>

<p>Na dit gezegd te hebben verdeelden de Franschen zich in
troepjes en onder geleide van den Kapitein, de stuurlieden,
den bootsman en de konstabels doorzochten ze het heele
schip van onder tot boven. Men vond evenwel niemand.
Eenigen der rapste Franschen klommen in de masten, onderzochten
daar alles nauwkeurig, doch ontdekten daar ook
niets, zoodat ze onverrichter zake op het dek kwamen.</p>

<p>Eindelijk waren alle Franschen weer bij elkander.</p>

<p>&#8222;Ge ziet het nu duidelijk, Luitenant,&#8221; zeide de Kapitein
in zijn slecht Fransch, &#8222;de vluchteling is hier niet.&#8221;</p>

<p>&#8222;Hij moet hier zijn,&#8221; was het antwoord, &#8222;het kan niet
anders. En ik blijf hier tot de dag aanbreekt, dan kunnen
wij beter zoeken. Intusschen verzoek ik u te zorgen, dat<span class="pagenum"><a name="Page_20" id="Page_20">[20]</a></span>
ge niet verder dan Calais gaat, opdat wij, zonder nog eens
zulk een&#8217; gevaarlijken tocht te maken, veilig met onze
boot terug kunnen keeren.&#8221;</p>

<p>Op deze woorden van den Franschen Officier was de
Kapitein vrij besluiteloos omtrent hetgeen hij doen moest.
De wind was spoediger aangewakkerd dan men vermoed
had, en ook zeer uitmuntend. En om nu ten pleiziere van
een&#8217; Franschman, die een&#8217; vluchteling nazat, de voordeelen
van eene voorspoedige reis prijs te geven, dat was toch
wat al te veel van zijne toegeeflijkheid gevergd. In allerijl
belegde de Kapitein scheepsraad en daarin werd besloten
den Franschman niet den zin te geven. Wilde hij den tocht
mede maken dan zou men hem en zijne manschappen te
Hâvre aan wal laten gaan.</p>

<p>Er zat nu voor den Officier niets anders op dan te kiezen
of te deelen, en na eenig nadenken nam hij het aanbod
aan mede te gaan naar Hâvre, welke plaats men zoo dicht
naderen zou, dat men met de kleine sloep, waarmede men
gekomen was, ook zonder gevaar zou kunnen vertrekken.</p>

<p>De Franschen zochten nu een plaatsje boven op het dek,
waar ze tegen de kouden voorjaarswind wat beschut waren,
en wachtten zoo het aanbreken van den dag af.</p>

<p>Eindelijk kwam deze en kort daarna was al het scheeps-volk
weer op het dek of elders in beweging. Op den bepaalden
tijd kregen ze hunne portie van gort met spek. De
arme Fransche soldaten, die stijf waren van de koude,
hadden er natuurlijk niet op gerekend mondkost mede te
nemen, zoodat ze met begeerige oogen de bakken met gort,
die de manschappen weghaalden, nakeken.</p>

<p>Geen mensch dacht eraan, die arme drommels te laten
mede-eten, hoewel er overvloed van spijs was.</p>

<p>Geen mensch? Ei, hoe we ons vergissen!</p>

<p>Zie, daar nadert Henri Quatre met zijne portie gort den
Officier, en zegt op beleefde wijze en weer in een Fransch
waarop de Kapitein wel twintigmaal jaloersch wilde worden:<span class="pagenum"><a name="Page_21" id="Page_21">[21]</a></span>
&#8222;Mijnheer de Luitenant, mag ik u de helft van mijn ontbijt
aanbieden? Mij dunkt, u zal, na zulk een&#8217; kouden nacht,
wel wat warms en stevigs kunnen gebruiken.&#8221;</p>

<p>De Officier keek den bootsman met een paar groote oogen
aan, want die gulle goedhartigheid scheen hem toe in strijd
te zijn met de woorden, die hij des avonds gesproken had.
Het was dus te begrijpen, dat de Officier niet terstond het
vriendelijke voorstel aannam, en dat hij zeide: &#8222;Maar, mijnheer,
hoe kunt gij dat nu meenen? Gij wilt immers niets van
de Franschen weten? Gij hebt dat gisteren avond gezegd
in een Fransch, dat Koning Lodewijk niet beter spreekt,
zoodat wij het allen zeer goed verstaan hebben.&#8221;</p>

<p>&#8222;Luitenant,&#8221; sprak Henri Quatre, &#8222;als gij met een Fransch
schip langs de kusten van Holland kruistet en een <ins title="bron: Fransch-sche">Fransche</ins>
vluchteling kwam bij u aanboord, zoudt gij dan Hollandsche
soldaten toestaan, dat ze uw schip van onder tot
boven doorsnuffelden om dien vluchteling te zoeken?&#8221;</p>

<p>De Luitenant bedacht zich even en zeide: &#8222;Neen!&#8221;</p>

<p>&#8222;Ferm zoo, Luitenant,<ins title="niet in bron">&#8221;</ins> hernam Henri Quatre. &#8222;En indien
men u het bevel niet gegeven had, den galei-boef na te jagen
en aanboord van een schip der Oost-Indische Compagnie te
zoeken, zoudt gij het dan uit uzelven gedaan hebben?&#8221;</p>

<p>&#8222;Neen,&#8221; was weer het antwoord.</p>

<p>&#8222;Heer Luitenant, neem dan de helft van mijn ontbijt.
Ik heb het niet tegen u, ik heb het tegen de daad. Eet
smakelijk!&#8221;</p>


<p>Nauwelijks hadden de matrozen gezien, wat Henri Quatre
deed, of allen volgden zijn voorbeeld, zoodat de arme kerels
een ontbijt kregen zóó volop, als ze in hun&#8217; eigen dienst
niet zouden gehad hebben. Ja, toen kort daarop het gewone
oorlam<a name="FNanchor_3_3" id="FNanchor_3_3"></a><a href="#Footnote_3_3" class="fnanchor">[3]</a> onder het volk uitgedeeld werd, kreeg iedere
Franschman er ook een, en het bleek duidelijk, dat al<span class="pagenum"><a name="Page_22" id="Page_22">[22]</a></span>
die verkleumde mannen hiermede wat in hun&#8217; schik waren.</p>

<p>Door die hartelijke behandeling had de Luitenant niet veel
lust het onderzoek naar den vluchteling nauwgezet te herhalen,
zoodat hij, toen ze op de hoogte van Dieppe waren,
maar verzocht hier aan wal te mogen gaan. Ze hadden
gezien, dat de vluchteling niet aanboord was.</p>

<p>Het afscheid der Franschen was zeer vriendelijk, en de
bootsman kreeg van den Luitenant nog een&#8217; handdruk meer
dan al de anderen. Zelfs de Kapitein vond dit zeer natuurlijk.</p>

<p>Zoodra de vreemden weer vanboord waren, werd de tocht
voortgezet en &mdash; niemand dacht meer aan den ontsnapten
galei-boef. Wel vroeg in het eerst de een aan den ander of
hij begreep waar die kerel gevlogen was, doch, daar niemand
er iets van wist, zweeg men er ten laatste over.</p>

<p>De tocht vorderde buitengewoon goed. Door den wind
voortgejaagd vloog het fluitschip, dat, voor een&#8217; Oostindie-vaarder
altijd, nog al vrij rank gebouwd was, over de golven,
doch men hield meer den Engelschen dan den Franschen wal,
zoodat men moeielijk zien kon of ze Hâvre al voorbij waren.</p>

<p>Eer de volgende morgen kwam begreep evenwel iedereen,
dat men de Fransche kust geheel voorbij was en dat men
weldra in den Oceaan zou zijn.</p>

<p>Dirk en Henri Quatre, die de dagwacht hadden, liepen
samen op het voorschip diep in hunne kragen gedoken en
met de wollen muts over de ooren, heen en weer; want
het was vinnig koud en de wind blies stijf uit het noordoost.
Nu en dan trokken donkere wolken over, die sneeuw en
hagel medebrachten.</p>

<p>&#8222;De Maartsche buien komen van het jaar laat aanzetten<ins title="bron: .">,</ins>
bootsman,&#8221; zeide Dirk. &#8222;Hu, hoe koud is het! De wind snijdt
iemand door al de kleeren heen.&#8221;</p>

<p>&#8222;Ik zal er den brand nog maar eens injagen,&#8221; sprak de
bootsman. &#8222;Misschien dat me het rooken wat helpt!&#8221;</p>

<p>Hij stopte nu zijn pijpje en zeide: &#8222;Ja, ja, het is toch
maar zooals onze goede Vader Cats kortelings schreef:</p>

<p><span class="pagenum"><a name="Page_23" id="Page_23">[23]</a></span></p>

<p class="poem">
&#8222;Wat magh&#8217; er eenig volck speck, vlees of hammen wenschen,<br />
Al dat maeckt drabbigh bloet en onvermeuge menschen<a name="FNanchor_4_4" id="FNanchor_4_4"></a><a href="#Footnote_4_4" class="fnanchor">[4]</a><br />
<span style="margin-left: 1em;">Voor mij ick weet een spijs die ick al beter hou,</span><br />
<span style="margin-left: 1em;">Die draegh ick in mijn sack of in mijn wijde mou.</span><br />
Kom, let op mijn bedrijf, &#8217;t en zijn geen slechte saken,<br />
De koek, dien ick gebruyck, dat sijn mijn eygen kaken;<br />
<span style="margin-left: 1em;">Mijn keuken is een pijp, een doos mijn schapperae,<a name="FNanchor_5_5" id="FNanchor_5_5"></a><a href="#Footnote_5_5" class="fnanchor">[5]</a></span><br />
<span style="margin-left: 1em;">Die draeg ick even staeg waer dat ick henen gae;</span><br />
Een blat is mijn gebraet: van hier, o grage monden!<br />
De schoorsteen is mijn neus, is dat niet wel gevonden?&#8221;
</p>

<p>Terwijl hij dat gedichtje zoo binnensmonds opzegde, had
hij de kleine koperen doos waarin zwam was, genomen en
met behulp van een stuk staal en een vuursteen, het zwam
vonkende gemaakt. De pijp werd nu in dat ronde doosje
boven het brandende zwam gehouden en weldra werd het
hoofd van den bootsman nu en dan onzichtbaar achter
wolken van rook.</p>

<p>Dirk stond den damper met open mond aan te gapen,
en juist wilde hij iets zeggen, toen hij naar den boeg wees
en riep: &#8222;Een hoofd!&#8221;</p>

<p>&#8222;Wat Zaterdag, wat is dat?&#8221; zei de bootsman.</p>

<p>De Eerste Stuurman, die bij het roer stond, wenkte hem
en zeide, toen ze bij hem gekomen waren: &#8222;Terwijl jelui
stondt te praten, heb ik daar een paar keer bij den boegspriet
het hoofd van een&#8217; man gezien. Gaat eens kijken wie
dat is! Als het de gevluchte boef eens ware!&#8221;</p>

<p>&#8222;Dan zou ik het land hebben, dat hij onder mijne wacht
gevonden werd. De Ouwe zal dan nog veel meer gelooven,
dat ik er alles van geweten heb.&#8221;<a name="FNanchor_6_6" id="FNanchor_6_6"></a><a href="#Footnote_6_6" class="fnanchor">[6]</a></p>

<p>&#8222;Ik ben je getuige, bootsman,&#8221; zeide de Stuurman.<span class="pagenum"><a name="Page_24" id="Page_24">[24]</a></span> &#8222;Gij
kunt gerust zijn. De Kapitein zal mij toch wel gelooven,
vertrouw ik. Doch ga thans naar den boeg en onderzoek,
wat daar is.&#8221;</p>

<p>De bootsman en Dirk begaven zich nu naar het voorschip
en bij den boegspriet gekomen, kwam het hoofd juist weder
te voorschijn.</p>

<p>&#8222;Drommels, dat is.... dat is....&#8221; riep Henri Quatre.</p>

<p>Dirk was hem vooruitgeloopen en vond nu onder den
boegspriet, achter het wapen van Leerdam, dat den boeg
van het fluitschip versierde, in den zoogenaamden boegsprietsoven<a name="FNanchor_7_7" id="FNanchor_7_7"></a><a href="#Footnote_7_7" class="fnanchor">[7]</a>
een man, die zich daar tusschen gewrongen
had, en er allerakeligst uit zag.</p>

<p>&#8222;Wie ben je?&#8221; vroeg Dirk.</p>

<p>&#8222;De ontvluchte galei-boef,&#8221; klonk het zwakke antwoord.
&#8222;Och, help mij! Ik heb mij hier tusschen gewrongen en kan
nu niet terug of ik val in zee!&#8221;</p>

<p>Henri Quatre was nu ook naderbij gekomen.</p>

<p>Hij keek over de verschansing, zag den vluchteling aan
en....</p>

<p>&#8222;Dolf, jij?&#8221; riep hij.</p>

<p>De vluchteling keek Henri Quatre aan en na hem eenige
oogenblikken aangestaard te hebben, zeide hij op vragenden
toon: &#8222;Wat?! Zie ik nog goed? Droom ik niet? Ben je
Willem....&#8221;</p>

<p>&#8222;Halt! Geen woord meer! Ja! Die ben ik! Ik zal u helpen!
Hier, Dirk, houd dat touw aan dezen kant.&#8221;</p>

<p>Dirk greep een touw, sloeg dat om de beenen van den
man en met behulp van Henri Quatre&#8217;s sterke armen,
haalde men den armen kerel, die daar twee dagen verborgen
had gezeten zonder iets te eten of te drinken, op het dek.</p>

<p>&#8222;Hij is dood,&#8221; zeide Dirk.</p>

<p>&#8222;Nog niet! Blijf bij hem, ik zal wat halen,&#8221; zeide de
bootsman en verwijderde zich schielijk.</p>
<p><span class="pagenum"><a name="Page_25" id="Page_25">[25]</a></span></p>
<p>Gaandeweg kwam de een na de ander bij den vluchteling,
die nu, zonder teekenen van leven te geven, daar op het
dek lag. Ook de scheepsbarbier kwam er bij en deze begon al
dadelijk met te zeggen: &#8222;Ik zal hem pleisters met troost
der armen op de kuiten en in den nek leggen.&#8221;</p>

<p>Ook de Kapitein kwam en vroeg, wat er gaande was.</p>

<p>&#8222;De Fransche vluchteling, Kapitein!&#8221; gaf Dirk ten antwoord.
&#8222;Wij hebben hem uit den boegsprietsoven gehaald.&#8221;</p>

<p>Juist wilde de Kapitein er het zijne van zeggen toen de
bootsman aankwam met een klein fleschje echten, Franschen
en onvervalschten brandewijn. Hij liet hiervan eenige
druppels tusschen de half geopende lippen van den man
vallen en zag toen bedaard welk eene uitwerking dit had.</p>

<p>De arme man scheen uit zijne bedwelming, waarin honger
en koude hem gebracht hadden, te ontwaken, en de oogen
openend, sloeg hij ze vol dankbaarheid op den man, die hem
nog juist bijtijds uit zijn&#8217; gevaarlijken toestand verlost had.</p>

<p>De geheele bemanning keek den armen vluchteling medelijdend
aan, en niet één onder hen, den Kapitein uitgezonderd,
of hij was verheugd te zien, dat de stumperd weer bijkwam.</p>

<p>Opeens evenwel liet de Kapitein zich hooren.</p>

<p>&#8222;Bootsman, ik moet u als rebel behandelen.&#8221;</p>

<p>&#8222;Als ge meent, dat ge zulks doen moet, ga dan uw&#8217; gang,
Kapitein! Maar, ik wensch dan door den vollen scheepsraad
mijn vonnis te hooren uitspreken,&#8221; zeide Henri Quatre bedaard.
&#8222;Dat is een recht, dat zelfs een&#8217; pluimgraaf toekomt.&#8221;</p>

<p>De Kapitein knarste van woede op de tanden, en sprak:
&#8222;Gij hebt den boef eene schuilplaats gegeven, en als de
Luitenant hem gevonden had, dan waren wij in Calais opgebracht
en zou men beslag op ons schip gelegd hebben.&#8221;</p>

<p>&#8222;Door wien opgebracht, Kapitein?&#8221; vroeg de Eerste Stuurman.
&#8222;Door wien, als ik vragen mag?<ins title="niet in bron">&#8221;</ins></p>
<p><span class="pagenum"><a name="Page_26" id="Page_26">[26]</a></span></p>
<p>&#8222;Door wien? Wel, door wien anders dan door den Luitenant
en zijne onderhebbende manschappen!&#8221;</p>

<p>&#8222;Meent u dat?&#8221;</p>

<p>&#8222;Zeker meen ik dat! Ik zou wel willen vragen waarom
gij denkt, dat ik het niet meen?&#8221;</p>

<p>&#8222;Nu, dan vergist gij u, Kapitein! Hij zou ons niet te
Calais, maar wij zouden hem te Batavia gebracht hebben,
en wat netjes ook,&#8221; sprak nu één der omstanders.</p>

<p>De Kapitein zag grimmig om en wist nu dat die woorden
gezegd waren door Mijnheer Melters, die in dienst der Oost-Indische
Compagnie was, en als Opper-koopman of Super-carga
de reis mede maakte met de &#8222;Leerdam&#8221;.</p>

<p>&#8222;In alle gevallen, Mijnheer de Super-carga, heeft de bootsman
gezondigd tegen de wetten en bevelen, en ik eisch,
dat hij hiervoor gestraft zal worden&#8221;, zeide de Kapitein.</p>

<p>Tot hiertoe had de vluchteling nog geen woord gesproken.
Hij richtte zich evenwel thans een weinig op en zeide in
het Nederlandsch en met zwakke stem: &#8222;Niemand heeft
mij geholpen of verborgen, Kapitein! Ik heb mijzelven in
den uitersten nood eene schuilplaats verschaft achter het
scheepswapen in den boegsprietsoven. En zoo ik oorzaak zal
zijn, dat iemand om mij onschuldig gestraft wordt, laat mij
dan liever overboord smijten. Te verdrinken is nog beter
dan te leven als galei-boef!&#8221;</p>

<p>De Kapitein zag hem nijdig aan en beval op hoogen
toon: &#8222;Men brenge den vluchteling in de ziekenhut en den
bootsman....&#8221;</p>

<p>&#8222;Overijl u niet, Kapitein,&#8221; sprak de &#8222;IJzeren Neptunus.&#8221;
&#8222;Laten wij den Raad beleggen en laat den bootsman met ons
gaan. U zal zien, dat hij geen rebel mag genoemd worden.&#8221;</p>

<p>&#8222;Stuurman, gij begint ook?&#8221; riep de Kapitein driftig.</p>

<p>&#8222;Laat al de Officieren van het schip in de kajuit komen,
Kapitein, en dan zal ik vertellen, wat ik van de zaak gezien
heb,&#8221; luidde het antwoord van den &#8222;IJzeren Neptunus&#8221;,
die zeer kalm bleef<a name="FNanchor_8_8" id="FNanchor_8_8"></a><a href="#Footnote_8_8" class="fnanchor">[8]</a>.</p>
<p><span class="pagenum"><a name="Page_27" id="Page_27">[27]</a></span></p>
<p>De Kapitein voldeed daaraan en toen al de Officieren bij
elkander waren, en de bootsman, als beschuldigde, tegenover
hen stond, deelde de Stuurman mede, wat hij gezien had
vóór de bootsman en Dirk het zagen. Verder zeide hij ook
dat de bootsman zijne spijt had te kennen gegeven, dat de
vluchteling nu juist moest gevonden worden op zijne wacht,
omdat men dan lichtelijk vermoeden zou, dat het eene doorgestoken
kaart was en hij al lang, ja, van het begin af,
geweten had, waar de ontsnapte boef was. Na dit alles
gezegd te hebben eindigde hij met het voorstel te doen om
den vluchteling in deze ook te hooren, tenminste indien hij
instaat was om verhoord te worden.</p>

<p>&#8222;Als hij er nog niet instaat toe is, zal hij er weldra
instaat toe zijn, want ik heb hem drie pleisters met troost
der armen gelegd, in de linker- en rechterzijde en in den
nek,&#8221; zeide de scheepsbarbier.</p>

<p>&#8222;Och, jij met je pleisters! Als het maar in je macht
was, dan zou je de maan aan de sterretjes plakken,&#8221; sprak
de kok. &#8222;Ik heb hem eene maat warme gort gegeven.&#8221;</p>

<p>&#8222;Dat laatste middel zal heilzamer werken dan het eerste,&#8221;
meende de Opper-koopman. &#8222;De man was letterlijk uitgehongerd.&#8221;</p>

<p>De Kapitein scheen in te zien, dat zijne vrees voor den
bootsman hem leelijke parten gespeeld had. Hij gaf dus
toe en zeide, dat de gewezen boef, als hij kon, voor den
scheepsraad verschijnen moest.</p>

<p>Dit scheen den bootsman niet te bevallen, en reeds stond
hij op het punt er iets tegen in te brengen, toen de Stuurman
zich al verwijderd had om bevel te geven den vreemdeling
in de kajuit te laten komen.</p>

<p>In gespannen verwachting bleven allen zitten, en toen de
man aan den ingang der kajuit verscheen, keken ze hem
zoo vreemd aan, alsof hij een buitengewoon wezen was.</p>

<p>Nu buitengewoon was hij niet, maar gewoon toch ook niet.</p>

<p>Hij was vreeselijk mager, lang en breedgeschouderd. Zijn<span class="pagenum"><a name="Page_28" id="Page_28">[28]</a></span>
gelaat was zeker in langen tijd niet geschoren of gewasschen
en zijn koolzwart haar was, naar het gebruik op de galeien,
even als bij misdadigers, kort bij het hoofd afgeknipt. Hij
had ivoorwitte tanden en donkere oogen, die akelig diep
in de kassen weggezonken waren. Alles sprak bij hem
van armoede, ellende en lijden, en misschien, dat hij later,
als hij geheel hersteld zou zijn, een knap man zou worden,
maar nu was hij vreeselijk leelijk en terugstootend.</p>

<p>Hij hield zich aan de stijlen der deur vast en eer nog
iemand wat gezegd had, sprak hij: &#8222;Ik zou wel willen zitten,
Kapitein! Ik ben te zwak om te staan!&#8221;</p>

<p>&#8222;Dat ziet men u waarlijk wel aan,&#8221; zeide de Opper-koopman
en opstaande bood hij den man een&#8217; stoel aan.</p>

<p>&#8222;Wie zijt gij?&#8221; vroeg de Kapitein.</p>

<p>&#8222;Een Antwerpenaar van geboorte en een Geldersman door
opvoeding, Kapitein!&#8221;</p>

<p>&#8222;Uw naam?&#8221;</p>

<p>&#8222;Jonker Adolf van Backerswerve!&#8221;</p>

<p>&#8222;Uw beroep?&#8221;</p>

<p>&#8222;Laatstelijk galei-boef, Kapitein! Nu een man, die u om
een plaatsje, als matroos, op uw schip vraagt.&#8221;</p>

<p>&#8222;Ik heb geene matrozen noodig! Volk genoeg,&#8221; sprak de Kapitein,
die weer in zijne onvriendelijke bui verviel. &#8222;Wat waart
ge en waar woondet gij vóór men u naar de galeien bracht?&#8221;</p>

<p>&#8222;Ik ben begonnen als student te Leuven, en als ge dat
niet gelooven wilt, vraag dat dan aan Jonker Willem van
Aspervelde, die....&#8221;</p>

<p>De bootsman sprong op.</p>

<p>&#8222;Wie is die Jonker Willem van Aspervelde? Wij kennen
hem niet,&#8221; zeide de Kapitein, die evenwel nu vermoedde,
dat de geheimzinnige bootsman eigenlijk zoo heette.</p>

<p>&#8222;Dat ben ik, Kapitein,&#8221; zeide de bootsman. &#8222;En nu mij
zoo geheel tegen mijn&#8217; zin en wil en zoo onschuldig het
doopceêl gelicht wordt, zal ik spreken en kan hij een oogenblik
zwijgen. U ziet dat zelfs zittend spreken hem afmat.&#8221;</p>

<p><span class="pagenum"><a name="Page_29" id="Page_29">[29]</a></span></p>

<p>De Officieren keken den bootsman met verbazing aan.</p>

<p>&#8222;Ik ben Jonker Willem van Aspervelde en was twintig
jaar geleden student aan de Hoogeschool te Leuven. Mijne
Ouders wilden een&#8217; Advocaat van mij maken en ik wilde
in dienst van de Zeven Geünieerde Provinciën gaan. Ik wilde
deelnemen aan de roemrijke zeetochten, die door haar gemaakt
werden en dienst nemen onder den grooten Tromp.
Maar mijne Ouders waren te zeer Spaanschgezind en wilden
dat niet hebben. Toen sloeg ik, zeker verkeerd genoeg, het
hoofd in den wind. Ik studeerde gemakkelijk, promoveerde
tot Doctor in de Rechtsgeleerdheid, maar bleef te Leuven,
als een gewoon student leven, zonder wat anders te doen
dan een lui, lekker leven te leiden en zoo nu en dan eens
te vechten.&#8221;</p>

<p>&#8222;Vocht u?&#8221; vroeg de Kapitein.</p>

<p>&#8222;Ja, en wel met hem, die daar staat. Hij was ook Doctor
in de Rechten en leefde op dezelfde wijze als ik achter de
bierkan en de wijnflesch. Op een&#8217; avond, dat we vol zoeten
wijns waren, kregen we twist en &mdash; eene flesch kwam zóó
op het hoofd van mijn&#8217; vriend neer, dat hij nederviel en
voor dood weggedragen werd. Ik vluchtte, kwam in Holland
en&mdash;nam dienst als gemeen matroos. Toen neef Joan Maetsuycker
evenwel Gouverneur-Generaal werd, trad ik in dienst
der Compagnie en werd, trots alle Kapiteins, bootsman door
zijn toedoen. Hij daar,&#8221; &mdash; de bootsman wees op den gevluchten
boef, &mdash; &#8222;was evenwel niet aan de gevolgen der
wonde gestorven. Ja, hij scheen in te zien, dat de drank
de oorzaak van alles geweest was, en daarom herstelde hij
uit zichzelven de oude vriendschapsbetrekkingen. Later kreeg
ik eenige brieven van hem en toen was hij Luitenant op
de Fransche vloot!&#8221;</p>

<p>&#8222;Is dat waar? En hoe zijt gij dan op de galeien gekomen?&#8221;
vroeg de Kapitein aan Jonker Adolf van Backerswerve.</p>

<p>&#8222;Dat alles is waar, Kapitein! In onze dronkenmans-bui
begonnen we de dwaasheid met elkander te vechten. En<span class="pagenum"><a name="Page_30" id="Page_30">[30]</a></span>
dat was wel eene groote dwaasheid, want we waren boezemvrienden.
De toegebrachte slag was gelukkig niet doodelijk
en ik herstelde. Maar nu mijn vriend weg was, wilde ik
ook niet blijven. Ik liep naar Frankrijk en kwam daar op
een oorlogsschip, waar ik, geholpen door kennissen, weldra
Luitenant werd. Eens op een&#8217; dag evenwel begon de Kapitein
van het schip te smalen op de Vlamingen, en hij zeide dat
deze lafbekken waren, en den moed niet gehad hadden, het
voorbeeld van de Noordelijke Nederlanden te volgen om
den Spanjaard zijn afscheid te geven. Dat kon ik niet verdragen,
ik gaf hem eene muilpeer en beet hem sarrend toe:
&#8222;Hoe bekomt u zoo&#8217;n kitteling van een lafbek, Kapitein?&#8221;
De gevolgen bleven niet uit, doch door voorspraak mijner
vrienden werd ik nog niet tot de galeien verwezen en alleen
gemeen matroos gemaakt. Dat ik mij hierin niet al te best
schikken kon, dat spreekt, en daardoor maakte ik het weldra
zoo bont, dat ik met de welwillende (?) medewerking van
mijn voormaligen Kapitein op de galeien kwam. Ik ben daar
twaalf jaren lang geweest. Twaalf jaren lang heb ik geleden.
Twaalf jaren lang heb ik de kluisters gedragen. Twaalf
jaren lang heb ik naar eene gunstige gelegenheid uitgezien
om te ontsnappen. Eindelijk gelukte het mij. Nu ben ik hier en
vraag een plaatsje als gemeen matroos aanboord van het
schip, waarop mijn oude vriend de betrekking van bootsman
bekleedt. De waarheid heb ik gezegd.&#8221;</p>

<p>De Kapitein en al de anderen hadden aandachtig geluisterd
naar het verhaal van de twee mannen en hij vroeg
thans, wat er te doen stond.</p>

<p>&#8222;In de eerste plaats uitmaken of de bootsman zich vergrepen
heeft aan de bevelen van den Kapitein,&#8221; zeide de
Opper-koopman.<span class="pagenum"><a name="Page_31" id="Page_31">[31]</a></span> &#8222;En daartoe weten wij nog niet genoeg.
De gewezen Luitenant Jonker Adolf van Backerswerve zal
dus wel zoo goed willen zijn te zeggen, hoe hij zich voor
het zoekend oog van den Franschen Officier en zijne manschappen
verborgen heeft weten te houden.&#8221;</p>

<p>&#8222;Wilt gij dat zeggen?&#8221; vroeg de Kapitein.</p>

<p>&#8222;Zeker, wil ik dat,&#8221; luidde het antwoord. &#8222;Toen ik vanwege
den Kapitein hoorde zeggen, dat men geene ontvluchte
galei-boeven aanboord nam, hoorde ik de riemslagen van de
boot, die mij achterna zat. Liever verdrinken dan weer naar
de galeien, dacht ik, sprong in zee en zwom naar den
anderen kant van het schip, dat op het oogenblik eene streek
wendde en dus weinig vaart had. Ik hoorde mijne achtervolgers
aanboord komen en op het punt van te zinken zag
ik van den boeg een touw hangen. Met de kracht der
wanhoop greep ik dat aan en hield mij er eenige seconden
mede boven, doch ik voelde, dat ik de zuiging van het
water voor den boeg niet langer wederstaan kon. Ik klom
derhalve naar boven en in het halfduister wrong ik mij in
den boegsprietsoven en achter het wapen of beeld bij den
boegspriet. Hoe ik daartusschen gekomen ben, weet ik niet.
Hier bracht ik in duizend angsten eenige oogenblikken door
en toen schijn ik buiten westen geraakt te zijn. Hoe lang
ik in dien toestand verkeerd heb, weet ik niet. Toen ik
weer tot mijzelven kwam was het schemerdonker en ik
hoorde stemmen. Ik greep moed en het gelukte mij met
veel inspanning een keer of wat over de verschansing te
kijken. Ik zag dat de man bij het roer mij ontdekt had,
doch mij ontbrak de kracht om eenig geluid te geven. Hoe
ik verder aanboord ben gekomen zal de bootsman of Stuurman
wel zeggen kunnen. Ik weet het niet.&#8221;</p>

<p>&#8222;Mij dunkt, dat we nu genoeg gehoord hebben,&#8221; zeide de
Opper-koopman, &#8222;en ik meen zoo, dat het verstandig zijn
zal, zoo de twee voormalige vrienden zich thans verwijderen.
We kunnen dan beter onze meening zeggen.&#8221;</p>

<p>Dit werd goed gevonden en het gevolg van hunne beraadslagingen
was, dat de bootsman natuurlijk van alle beschuldigingen
vrijgesproken werd. De Opper-koopman verklaarde
dat hij den anderen gewezen student aan zijn dienst verbinden
wilde. Een Doctor in de Rechten kon hem in vele<span class="pagenum"><a name="Page_32" id="Page_32">[32]</a></span>
gevallen behulpzaam zijn. Ook wilde Mijnheer Melters den
anderen wel hebben, als klerk of wat ook, want het ging
toch niet aan dat een Jonker, die nog al Doctor was, dienst
deed als bootsman.</p>

<p>Henri Quatre echter verklaarde, dat hij voorloopig liever
bleef, wat hij was en dat hij later, als hij in de Oost
kwam, altijd nog zou kunnen zien, wat hij deed.</p>

<p>Zoo was op eene bijzondere wijze de bemanning der
&#8222;Leerdam&#8221; met één persoon vermeerderd, en later zou het
blijken, dat al wat boef heet daarom nog geen boef is.</p>



<hr class="chap" />

<h2>DERDE HOOFDSTUK.<br />

Den dans ontsnapt.</h2>


<p>De wind, die bij het uitzeilen zoo gunstig was geweest,
blies, toen ze goed en wel in den Atlantischen Oceaan gekomen
waren, stijf uit het Noordoosten en nog altijd waren
de schepen, waarmede de &#8222;Leerdam&#8221; uitgezeild was, de
&#8222;Nieuwpoort&#8221; en de &#8222;Dolfijn&#8221; elkander in het gezicht.</p>

<p>Op het laatst van Mei kwam men dicht bij de Linie en
reeds hoorde men onder de matrozen praten van de pret,
die men hebben zou, als aanboord het doopfeest van Neptunus
zou gevierd worden. Men had onder elkander de rollen reeds
verdeeld, en Hoepel zou Neptunus zijn.</p>

<p>Weinig kon men vermoeden, dat er van het heele feest
niets komen zou.</p>

<p>Op zekeren dag kwam de Eerste Stuurman in de kajuit
bij den Kapitein, die een uitstekend zeeman was. Hoewel
buitengewoon streng en dikwijls zelfs bar en onbillijk, hield
het volk wel van hem, want het wist, dat er op hem te
rekenen viel, als de nood aan den man kwam. Die onaan<span class="pagenum"><a name="Page_33" id="Page_33">[33]</a></span>gename
geschiedenis met de twee Jonkers had hij vergeten,
en zoo nu en dan toonde hij door een gesprek met één
van die twee aan te knoopen, dat hij niet haatdragend was
ook en liefst alles maar vergeven en vergeten wilde. De
ongemeen voorspoedige reis had hem ook in eene pleizierige
stemming gebracht, zoodat hij, toen de Stuurman binnentrad,
hem lachend ontving en dadelijk de vraag deed:
&#8222;Wel, Londenaar, wanneer zullen we de Linie passeeren,
denkt ge? Naar mijne berekening kan dat best over twee
dagen zijn. Nog nooit zulk eene voorspoedige vaart gehad.
Maar, heb je me soms wat te zeggen?&#8221;</p>

<p>&#8222;Ja, Kapitein! U wordt door den Kapitein aanboord van
de &#8222;Nieuwpoort&#8221; geseind.&#8221;</p>

<p>Het voorhoofd van den Kapitein betrok.</p>

<p>&#8222;Hij heeft mij niet te seinen. Ik ben zijn knecht niet!
Of meent hij soms, dat hij zooveel als Bevelhebber over
de drie schepen is? Dan is hij glad bezijden de plank.&#8221;</p>

<p>&#8222;De &#8222;Dolfijn&#8221; zal ons weldra verlaten, Kapitein! U weet
dat ze naar de Goudkust moet. En Bevelhebber der twee
schepen is hij niet; maar, hij is de oudste en heeft veel
voornaam volk aanboord!&#8221;</p>

<p>&#8222;Voornaam volk, ha, ha! Ik heb twee adellijke Heeren,
die Advocaat zijn! Die tellen ook mee! En ouder! Misschien
een jaar of drie!&#8221;</p>

<p>&#8222;Minstens twintig, Kapitein!&#8221;</p>

<p>&#8222;Nu, laat het twintig zijn! Al was het veertig, ik heb
met den ouderdom niemendal te maken. Ik ben Kapitein
op de &#8222;Leerdam&#8221; en hang van niemand af. Ik ga niet
vanboord!&#8221;</p>

<p>&#8222;Zullen we dan beproeven elkander te naderen?&#8221;</p>

<p>&#8222;Mij goed! Maar verbeeld je niet, dat ik me maar eenigszins
de wetten laat voorschrijven. Ik heb een&#8217; kop, als het
er op aankomt, en allerminst ben ik genegen mij te onderwerpen
aan eenige bevelen van den Kapitein van een ander schip.&#8221;</p>

<p>De Stuurman verwijderde zich, doch bromde binnensmonds:<span class="pagenum"><a name="Page_34" id="Page_34">[34]</a></span>
&#8222;Jammer, dat zulk een Kapitein van het bovenste plankje,
zoo oploopend en licht geraakt is. Ik vrees, dat het den
een&#8217; of anderen keer nog eens misloopt.&#8221;</p>

<p>Bij het roer gekomen gaf hij de noodige bevelen op de
&#8222;Nieuwpoort&#8221; aan te houden, doch als men daar gebelgd
was geweest over de wijze van doen van den Kapitein der
&#8222;Leerdam&#8221;, dan had er eene zware wijs op gegaan bij elkander
te komen; want de &#8222;Nieuwpoort&#8221; was wat vooruit en
nog wat beter bezeild dan de &#8222;Leerdam&#8221;.</p>

<p>Na verloop van een paar uren was men dan door de gewilligheid
en toegevendheid van den Kapitein der &#8222;Nieuwpoort&#8221;
zoo ver gekomen, dat de twee Gezagvoerders met
elkander spreken konden. Die van de &#8222;Nieuwpoort&#8221; stelde
voor denzelfden koers te blijven houden, dien men tot op
dit oogenblik gevolgd was. Naar zijne inzichten liep men
dan minder gevaar om onder de Linie door vervelende en
dikwijls zeer gevaarlijke windstilte te worden opgehouden.</p>

<p>Deze meening deed hij van zulke deugdelijke gronden vergezeld
gaan, dat de &#8222;IJzeren Neptunus&#8221; zeide: &#8222;Dat is zoo
helder als glas!&#8221;</p>

<p>&#8222;Ik geloof niet, dat ons dit geraden is, en dat we beter
doen met twee streken westelijker te houden. We snappen
dan spoediger den Braziliaanschen Stroom en we zullen
zulk eene korte reis maken, dat ze eenig is en blijft in de
geschiedenis der Compagnie-schepen,&#8221; zeide de Kapitein der
&#8222;Leerdam&#8221;.</p>

<p>IJzeren Neptunus schudde het hoofd en ook de Kapitein
der &#8222;Nieuwpoort&#8221; trok de redeneering van den ander
in twijfel en meende, dat de verkorting der reis wel eens
op eene verlenging kon uitdraaien, doch toen hij zag dat
de ander bij zijne meening bleef, zeide hij: &#8222;Nu, gij moet
het zelf weten. Wij zijn niet aan elkander getrouwd. Goede
reis!&#8221;</p>

<p>&#8222;Hetzelfde!&#8221; klonk het uit den mond van den stuggen
Kapitein. De &#8222;Leerdam&#8221; stuurde twee streken westelijker<span class="pagenum"><a name="Page_35" id="Page_35">[35]</a></span>
en eer de avond viel waren de beide schepen geheel uit
elkanders gezicht.</p>

<p>&#8222;Dat wordt heelemaal mis, Londenaar,&#8221; sprak de bootsman
tot den Stuurman. &#8222;Zoo komen we ten achteren en
heel leelijk ook. Jammer dat de Ouwe zulke vlagen van
een&#8217; betweter heeft.&#8221;</p>

<p>&#8222;Als we nu maar niet al te lang onder de Linie moeten
blijven,&#8221; bromde de bottelier. &#8222;Er is veel kans op.&#8221;</p>

<p>&#8222;Toch geen gebrek aan water, hoop ik?&#8221; vroeg de Stuurman.</p>

<p>&#8222;Nu, wat zal ik ervan zeggen? Gebrek aan water is er
niet, maar er begint een luchtje aan te komen! Daar straks
waren er al een paar matrozen, die zeiden, dat ze er van
walgden, en dat het water nog te slecht was om ratten
te vergeven.&#8221;</p>

<p>&#8222;We willen hopen, dat de Ouwe het bij het rechte einde
heeft gehad,&#8221; mompelde de bootsman.</p>

<p>Er kwam dien avond niet veel van naar kooi gaan. Het
was tusschendeks in de hangmatten niet uit te houden zoo
heet als het was. Al het volk bleef aan dek en zocht het
daar met wat zeilen op de harde planken zich zoo gemakkelijk
te maken, als het maar eenigszins kon.</p>

<p>Op het voorschip had zich een groot deel van de manschappen
verzameld. Ze lagen daar half uitgekleed op het
dek en wisten, door hitte bevangen, niet wat ze doen
moesten.</p>

<p>De wind ging meer en meer liggen en toen de hondenwacht
betrokken werd, bromde de Tweede Stuurman: &#8222;Verwenschte
windstilte! Daar hebben we de poppen al aan het
dansen. Ik wilde voor ik weet niet wat, dat de Ouwe de
&#8222;Nieuwpoort&#8221; gevolgd was.&#8221;</p>

<p>De zeilen, die anders door den wind bol geblazen werden,
hingen er thans als natte vaatdoeken bij, en gaven nu en
dan alleen door een zwak, klapperend geluid te hooren, dat
nog niet alle wind weg was.</p>

<p>&#8222;Ik wilde dat ik wat slapen kon,&#8221; zeide Hoepel.</p>

<p><span class="pagenum"><a name="Page_36" id="Page_36">[36]</a></span></p>

<p>&#8222;Het bed is wel wat hard, maar het is het bed niet, dat
me den slaap uit de oogen houdt; het is die ondragelijke
hitte,&#8221; sprak Dirk. &#8222;Het is voor een&#8217; mensch niet om uit
te staan. Oef!&#8221;</p>

<p>&#8222;Ja, man, zoo heet stoken ze in de Middellandsche Zee
den oven niet,&#8221; spotte een matroos, die zich zoo even eene
puts zeewater over het lijf gegoten had om zich te verfrisschen,
hoewel hij verklaarde, dat zelfs het zeewater wel
over het vuur scheen te hangen.</p>

<p>&#8222;Let op, het heele Neptunus-feest zal er bij inschieten,
Hoepeltje,&#8221; zeide een ander.</p>

<p>&#8222;Vraag eens aan den Ouwe of hij niet eens een deuntje
fluiten wil, ik heb me de mondklem al bezorgd door het
fluiten,&#8221; liet een oud matroos zich hooren.</p>

<p>&#8222;Jij met je fluiten! Als dat hielp, dan zou ik zeggen,
laten we allemaal fluiten. Ik geloof er niemendal van,&#8221;
sprak Hoepel. &#8222;Dat is alles bijgeloof, niets anders. Dat zeg ik.&#8221;</p>

<p>&#8222;Je bent een ongeloovige Thomas,&#8221; herhaalde de oude
matroos. &#8222;Ik zeg je dat het meermalen gebleken is, dat de
wind zich door fluiten laat lokken.&#8221;</p>

<p>&#8222;Och, loop heen! Verkoop zulke praatjes aan oude vrouwen
en kleine kinderen,&#8221; spotte Hoepel.</p>

<p>&#8222;Je kunt zeggen wat je wilt, Hoepel! Het is zoo! Ik heb
het immers zelf bijgewoond! Ik deed toen mijne tiende
Indische voyage!&#8221;</p>

<p>&#8222;Je tiende? Is dit dan je elfde?&#8221; vroeg Garrit.</p>

<p>&#8222;Mijne zestiende, jonge brasem! Mijne zestiende! Ik kan
meepraten, als het er op aankomt.&#8221;</p>

<p>&#8222;Maar wat heb je dan bijgewoond, ouwentje?&#8221; klonk het
van een&#8217; anderen kant. &#8222;Toe, vertel ons &#8217;reis een en ander.
Een varensman is zóó niet, of hij wil graag nog meer hooren.&#8221;</p>

<p>&#8222;Ja,&#8221; bromde een andere oude matroos,<span class="pagenum"><a name="Page_37" id="Page_37">[37]</a></span> &#8222;om dan te kunnen
vertellen, dat men alles zelf ondervonden en bijgewoond
heeft. Maar ieder moet weten, wat hij er mee doet, dat
zeg ik, en daarom, ouwe maat, toon dat je tong losser
zit, dan je rug, want die zegt al krik-krak, als je bukt.&#8221;</p>

<p>&#8222;Ei, is het waar ook,&#8221; antwoordde de verteller lachend.
&#8222;Maar als we over ruggen en beenen gaan spreken, die
krik-krak zeggen, dan komen we niet verder. Ik zal je
vertellen van mijne reizen, maar eerst vooral hoe we door
fluiten wind kregen en niet zuinig ook. Het werd een orkaan
en er haperde niet veel aan of van de heele &#8222;Het Huys
ter Horst&#8221;, zoo heette het schip, kwam geen stuk terecht!&#8221;</p>

<p>&#8222;Fluitjes in den zak! Liever windstilte dan een orkaan,&#8221;
riep een jonge matroos, die misschien zijne tweede reize
maakte en altijd nog griezelig werd, als hij van vreeselijke
gebeurtenissen hoorde spreken.</p>

<p>&#8222;Kunt gij van een&#8217; orkaan medepraten?&#8221; vroeg de oude.</p>

<p>&#8222;Niet zuinig! Op de Oost heb ik maar weinig gevaren
en ik ben er bekend als een snoek op zolder. Maar naar
de West deed ik heel wat voyage&#8217;s en daar heb ik een
storm bijgewoond, die zoo even raak was. De West is het
rijk van Koning Storm, en die is me zoo even een bulderbast!&#8221;</p>

<p>&#8222;Dat behoef je me niet te vertellen! Dat weet ik bij
ondervinding. Maar kan je ook meepraten van windstilte?&#8221;</p>

<p>&#8222;Ook al! Dat was in &#8217;53. Toen hebben we onder de Linie
bijna drie volle dagen doodstil gelegen. Een schip, dat voor
anker lag kon niet rustiger en kalmer liggen.&#8221;</p>

<p>&#8222;Drie dagen! Neen, dan kan ik er wat anders van vertellen.
Drie dagen windstilte! Neen, maat, drie dagen tel
ik niet.&#8221;</p>

<p>De matrozen kwamen nader bij den ouden man om geen
woord van zijn verhaal te missen. Zelfs enkele Officieren,
benevens &#8222;Dolf de Boef&#8221;, zooals de Fransche vluchteling
genoemd werd, de bootsman, de scheepsbarbier, de Opper-koopman
en IJzeren Neptunus behoorden onder zijn gehoor.</p>

<p>Intusschen bleef de oude man een&#8217; geruimen tijd zwijgen.</p>

<p>&#8222;Nu, ouwe Joost, begin! Wij luisteren!&#8221; zeide de Opper-koopman.<span class="pagenum"><a name="Page_38" id="Page_38">[38]</a></span>
&#8222;Je bent toch niet verlegen, als je zooveel toehoorders
hebt? Je moet maar denken, dat we allemaal turven zijn!&#8221;</p>

<p>&#8222;Al zacht, al zacht, Sinjeur! Ik moet de rommelkamer
van mijn geheugen eerst eens wat opknappen, anders smijt
ik het een door het ander. Maar nu ben ik er.</p>

<p>Het was in &#8217;29 en ik deed mijne vierde reize naar de
Oost met de fluit &#8222;Het Huys ter Horst&#8221;. Het was een stevig,
mooi en groot schip en we hadden op de heenreis over de
honderdvijftig man aanboord. Natuurlijk niet allemaal varensgasten
waren het. Er bevonden zich vele voorname Heeren
bij met hunne bedienden, die niet allen plaats hadden
kunnen vinden op de &#8222;Hollandia&#8221;, die den Ordinaris Raad
van Indië, Jacques Specx, aanboord had. Er was in die
dagen in de Oost, waar Jan Pietersz. Coen Gouverneur-Generaal
was, nog heel wat te doen en &mdash; Coen werd niet
door ieder vertrouwd....&#8221;</p>

<p>&#8222;Nu, met recht meen ik,&#8221; viel de Opper-koopman den
verteller in de rede. &#8222;Die Gouverneur-Generaal Coen was....&#8221;</p>
<p><span class="pagenum"><a name="Page_39" id="Page_39">[39]</a></span></p>
<p>&#8222;Met uw verlof, Sinjeur! Ik heb Coen gekend en beter dan
menigeen. Ik heb aan zijne zijde gevochten, ik heb hem
eene pooze als knecht bediend en hem gadegeslagen. Hij was
een groot man. Hij was in de handen van den Heer het
werktuig om de Oost-Indische Compagnie groot en vermogend
te maken. Hij was in den oorlog dapper, maar nooit onberaden.
Nooit heeft hij met slinksche middelen eene overwinning
behaald, en rechtvaardig was hij, als er misschien
geen enkel mensch geweest is. En dat zeide niet ik alleen,
dat erkende ieder, die ooit met hem in aanraking gekomen
was.&#8221;</p>

<p>&#8222;Nu, rechtvaardig, rechtvaardig, Joost, zeg dat maar niet
zoo hard op! Hiervan konden de ongelukkige dochter van
Specx en haar minnaar Pieter Jacobsz. Cortenhoeff u wat
anders vertellen. Of was het niet meer dan schande om
een dertienjarig meisje in het openbaar te laten geeselen en
een zeventienjarig jongeling te laten onthoofden, omdat die
twee in het huis van den Gouverneur-Generaal een verboden
minnehandel hadden? Geen wonder, dat Coen op het bericht,
dat de Vader van dat arme meisje, als Ordinaris Raad van
Indië, dus in rang slechts ééne plaats beneden hem, aangekomen was,
van schrik stierf. Iedereen sprak er schande
van, dat hij zóó iets had durven doen.&#8221;</p>

<p>&#8222;Ja, Sinjeur, die geschiedenis heb ik natuurlijk ook hooren
vertellen, maar alweer op eene heel andere manier dan u
dat doet. Ik heb ze ook nog heel anders hooren vertellen,
en als ééne en dezelfde gebeurtenis op drie of vier verschillende
manieren verteld wordt, zie, dan zegt mijn dom
verstand: &#8222;Geloof er niet al te veel van.&#8221; Waar is het, dat
Coen buitengewoon streng en zedelijk was. Hij stond er op,
dat wij, Hollanders, die dan toch voor beschaafder moesten
doorgaan dan de Javanen, in alles een voorbeeld van <ins title="bron: bechaving">beschaving</ins>
gaven ook. Hij was Christen en vertelde aan
iederen Javaan, als het zoo gelegen kwam, dat de Christelijke
leer veel beter was dan die van de Mohammedanen,
maar hij trachtte ook te zorgen, dat wij Hollanders, dat
door onze daden niet tegenspraken. En praat me nu niets
ten voordeele van dien Cortenhoeff, want ik heb dat heerschap
gekend. Wat hij onder den neus had, wol of mollenhaar,
dat wist hij zelf niet. Zóó jong was hij nog. Maar als het
op liederlijke stukjes aankwam, dan was hij ons allemaal
te glad af. Er leefden toen heel wat jonge losbollen en lichtmissen
in de Oost, maar hij spande de kroon. En hoe de
vertellingen nu ook uit mekaêr loopen, hierin stemmen ze
alle overeen, dat hij de Javaansche bedienden van Coens
huis omgekocht had, om hem des nachts stilletjes in Coens
woning te laten. Dat gelukte den schelm maar al te goed,
en nu vraag ik je in gemoede, Sinjeur, wat zou u met zoo&#8217;n
liederlijken jongen doen, die des nachts zóó in uw huis
kwam? En wat Saartje Specx aangaat, half Javaansche en
half Nederlandsche, nu daarover willen we liefst zwijgen.
Jammer is het evenwel, dat Coen in dit opzicht niet meer
met bedaarde zinnen handelde, maar hij was buiten zichzelven
van woede en wat doet een mensch dan niet? Ik zeg maar:<span class="pagenum"><a name="Page_40" id="Page_40">[40]</a></span>
die staat, zie toe, dat hij niet valle. En als zelfs de Predikanten
en Kerkeraad van Batavia schreven: &#8222;Het scheen
een plage van God den Heere te zijn, dat hij, die altijd zulk
een rechtvaardig man geweest was, nu hierin zóó ver afdwaalde&#8221;,
ben ik het met die menschen volkomen eens,
maar als Sinjeur de Opperkoopman nu vertelt, dat Coen
van schrik stierf toen hij hoorde, dat de Vader van Sara
Specx, als &#8222;Ordinaris Raad van Indië&#8221;, was aangekomen,
dan vergist hij zich zeer. De Gouverneur-Generaal, Coen,
stierf aan eene vreeselijke ingewandsziekte, eene ziekte, die
te Mecca soms duizenden doet sterven, als de Mohammedanen
daarheen trekken om op het graf van hun&#8217; Profeet Mohammed
te bidden. Maar we dwaalden te ver af en daarom dan, om
op mijne vertelling terug te komen: De Ordinaris Raad
Specx dan stond aan het hoofd van acht schepen, waarvan
het onze er een was. Maar was &#8222;Het Huys ter Horst&#8221; een
mooi en groot schip, luier zeiler was er bij de geheele
vloot niet, zoodat het niet lang duurde of onze Kapitein
kreeg de noodige bevelen, die hij zou na te komen hebben,
als we soms bij de andere zeven moesten achterblijven.
Dat dit vandaag of morgen gebeuren zou, was wel te voorzien.
Op zekeren morgen althans kwam de wachthebbende Officier
berichten, dat van de zeven andere schepen alleen nog
maar de &#8222;Hollandia&#8221; te zien was, en eer we allen op het
dek aan onze gewone bezigheden waren, was ook de
&#8222;Hollandia&#8221; ons uit het gezicht. Velen onder ons, en niet
het minst de groote Heeren, zagen dat met leedwezen en
angst. En geen wonder! Admiraal Piet Hein toch had ten
vorigen jare den Spanjaarden hunne Zilvervloot ontkaapt en
de Spanjaarden waren nu zóó niet, of ze vonden dat minder
pleizierig, dat spreekt. Zoo&#8217;n elf millioen gulden is dan ook
vrij wat meer dan een knoop van een wambuis. Ze lagen
daarom op den loer om ons eene poets te bakken en een
eenzaam zeilend schip liep altijd groot gevaar in handen
van den vijand te vallen.&#8221;</p>

<p><span class="pagenum"><a name="Page_41" id="Page_41">[41]</a></span></p>

<p>&#8222;Valsch volk die Spanjolen! Echte beesten!&#8221; bromde een
uit den hoop.</p>

<p>&#8222;Nu, maat, prijzen zal ik de Spanjaarden ook niet en
&#8222;broertje-spelen&#8221; met die luî nog minder. Maar ik meen
zoo, heb ik het mis, dan vergeve men het mij, ik ben
maar een dom matroos, maar ik meen zoo, dat de Spanjaarden
zoo ongeveer hetzelfde van ons dachten. Ik zeg
maar, je moet een engel wezen om je een elf millioen te
laten ontfutselen en dan nog te zeggen: &#8222;Die Hollanders
zijn veel te brave luî om ze kwaad te doen. We zullen ze
maar stilletjes laten begaan.&#8221; Als ze jou eens je buidel
ontnamen, Evert, wat zou je doen?&#8221;</p>

<p>Evert, die vond dat de Spanjaarden een valsch volk waren,
aarzelde niet lang met antwoord te geven en zeide, terwijl
hij de groote vuist balde: &#8222;Ik zou ze met interest terughalen,
Ouwentje! En niet zuinig ook, dat geef ik je op een briefje!&#8221;</p>

<p>&#8222;Scheld dan niet meer op de Spanjaarden, Evert,&#8221; vervolgde
Joost en zette zijn verhaal weer voort. &#8222;Met krabbelen
en nog eens krabbelen hadden we eindelijk de Kaapverdische
Eilanden achter den rug en toen we des middags
poolshoogte namen, bevonden we ons op zestien graden
benoorden de Linie. Wij waren nog altijd in den noordoostpassaat
en maakten er zoo goed mogelijk gebruik van om
onze logge kast te laten voortkruipen. Ja, het was om van
nijd zijne nagels als koek te eten, om te zien hoe wij altijd
maar ten achteren kwamen. De bouwmeesters van ons
schip hadden, zeker voor de aardigheid, eens willen laten
zien, voor hoeveel geld er in één schip kan. Ze hadden het
prachtig gewonnen, wat de ladingruimte betreft, maar schandelijk
verloren, als het op &#8222;uit de voeten maken&#8221; aankwam.
Dat zag zelfs de pluimgraaf, die eens zeî: &#8222;Dikke heeren
zwemmen slecht.&#8221; De bengel had gelijk, want het was om
zich dood te ergeren, zoo weinig als we vorderden. Tegen
een uur of vijf riep de wacht, dat er ten Zuiden van ons
een schip te zien was.</p>

<p><span class="pagenum"><a name="Page_42" id="Page_42">[42]</a></span></p>

<p>&#8222;Dat zal de &#8222;Hollandia&#8221; zijn,&#8221; meende de Kapitein. &#8222;Men
zal ons komen opzoeken! Laat maar gauw de Prinsenvlag
waaien, dan zien ze wie we zijn!&#8221;</p>

<p>&#8222;Een schip in het gezicht en het zal de &#8222;Hollandia&#8221; zijn,&#8221;
dat was een prettig bericht. Alle gezichten fleurden op, als
bloempjes na den verkwikkenden zomerregen. Maar de
prettige gezichten betrokken al heel gauw toen de Kapitein
met behulp van zijn&#8217; scheepskijker het schip eens goed opgenomen
had, en nu tot heel andere gedachten gekomen
was, dan dat we daar zoo opeens een onzer schepen waarmede
we uitgezeild waren, in het gezicht gekregen
hadden.</p>

<p>&#8222;Het is een Portugeesch oorlogs-vaartuig,&#8221; mompelde hij,
en hij liet er luid genoeg op volgen om door iedereen verstaan
te worden: &#8222;Dat belooft nu nog eens eene fraaie
geschiedenis te worden. Men moet iemand met zulk eene
kast maar aan zijn lot overlaten, dan komt er wat moois van!&#8221;</p>

<p>Dat bracht wat eene ontsteltenis teweeg. Gekerm hier,
geklaag daar, gezucht ginds, gemopper overal.</p>

<p>&#8222;Ja, hoort eens, vrienden,&#8221; zei de Kapitein, toen we
allen om hem heen stonden, als kinderen om een&#8217; straatkunstenaar,
&#8222;ja, hoort eens, vrienden, ik ben niet van plan
mijn schip zoo maar klakkeloos over te geven.&#8221;</p>

<p>&#8222;We zullen toch niet gaan vechten, Kapitein!&#8221; riep een
piepjong heertje, dat zoo van de Hoogeschool te Leiden gekomen
was en nu naar Batavia ging, om daar de Compagnie
te dienen, en zichzelven meteen.</p>

<p>Het manneke verschoot van kleur en het kippenvel kwam
door zijn dun kneveltje heengluren.</p>

<p>De Kapitein zag den held eens aan en zeide lachend:<span class="pagenum"><a name="Page_43" id="Page_43">[43]</a></span>
&#8222;Bij mijne trouw, heer Jurdens, wij zullen van uwe dapperheid
geen gebruik behoeven te maken. Het zal u wel leed
doen, maar u is gewoon het zwaard aan den wal te hanteeren
om den driesten vijand uw voorhoofd te laten zien
en op eene schandelijke vlucht te jagen. Eén geluk evenwel,
Mijnheer! Ik kan het met mijn volkje alleen wel af, nietwaar,
mannen?&#8221;</p>

<p>Deze laatste woorden waren tot ons gericht en nu de
Kapitein ons zoo in het oogloopend een pluimpje gaf, was
er niet een van ons, die hem afviel.</p>

<p>De Eerste Stuurman deed voor ons het woord en zeide:
&#8222;Niets vaster dan dat, Kapitein! Gij kunt op ons rekenen!&#8221;</p>

<p>&#8222;Welnu,&#8221; hernam de Kapitein en wendde zich hierop tot
de passagiers, &#8222;gij hebt het gehoord, Heeren, dat wij het
met ons volkje best af kunnen. Weest dus zoo goed naar
uwe hutten te gaan, dan hebben we het dek vrij en kunnen
we ons naar hartelust bewegen. Uzelf zal wel begrijpen,
dat we, als het tot een gevecht moet komen, soms wel
eens ruw te werk moeten gaan.&#8221;</p>

<p>Er was evenwel niemand, die naar zijne hut ging en
allen bleven waar ze waren. Ze gevoelden het maar al te
goed, dat de Kapitein eigenlijk meende, dat het hun aan
den noodigen moed ontbrak om te vechten.</p>

<p>&#8222;Moeten we, Kapitein?&#8221; vroeg een der Heeren, die tot
het gevolg van den Ordinaris Raad behoorde.</p>

<p>De Kapitein zag hem even aan en zeide: &#8222;Nu, moeten,
moeten! Ik dwing u nu nog niet!&#8221;</p>

<p>&#8222;Als we niet <em class="gesperrt">moeten</em>, Kapitein, zou ik u wel willen
voorstellen ook van onze handen gebruik te willen maken.
Wij zijn ook geen mannekens van moppendeeg, Kapitein!&#8221;</p>

<p>&#8222;Nu, wie, als het er op aankomt, wil mee bakkeleien,
die mag, en graag ook. Maar op ééne voorwaarde!&#8221;</p>

<p>&#8222;En die is, Kapitein?&#8221;</p>

<p>&#8222;Dat gij u onder mijne bevelen stelt, al neem ik voor
en na het gevecht voor u, als mijne meerderen, de muts
af. Zoo lang het gevecht duurt, heb ik te commandeeren
en geen mensch anders, tenminste, als het onze wil is om
het niet te verliezen.&#8221;</p>

<p>&#8222;Ge kunt op mij rekenen, Kapitein,&#8221; sprak de kordate
heer en schaarde zich tusschen ons. Zijn voorbeeld werd<span class="pagenum"><a name="Page_44" id="Page_44">[44]</a></span>
door allen gevolgd, zelfs door het heertje met het kippenvel.</p>

<p>Dat beviel den Kapitein niet; want hij wist vooruit, dat
zulke helden meer kwaad dan goed doen. Hij kon echter
moeielijk zeggen, dat zij zich verwijderen moesten en daarom
verzon hij er wat op, dat naar zijne meening bij velen den
moed wegblazen zou, zoo als de stormwind een&#8217; ouden
schoorsteen neerslaat.</p>

<p>&#8222;Bootsman,&#8221; sprak hij nu, &#8222;ga gij naar beneden en breng
daar in het ruim alles in orde om de gekwetsten te kunnen
verzorgen. De scheepsbarbier zal u daarbij behulpzaam zijn.
Reken maar op heel veel dooden en gewonden.&#8221;</p>

<p>De bootsman en de scheepsbarbier verwijderden zich.</p>

<p>&#8222;Maar den bootsman heb ik bij het gevecht op het dek
noodig,&#8221; hervatte de Kapitein, &#8222;en daar het zich laat aanzien,
dat het er warm langs zal gaan, zoo zullen er wel
veel gekwetsten vallen en zal de barbier wel hulp noodig
hebben. Wie van de Heeren meent nu, dat hij beter beneden
helpen kan? Het verplegen van gewonden zonder
armen of beenen is eigenlijk het werk niet van Janmaat.
Die is er te hardhandig voor!&#8221;</p>

<p>Het heertje met het kippenvel trad vooruit en zeide: &#8222;Ik,
Kapitein! Als student heb ik ook wel enkele lessen in het
verbandleggen bijgewoond, en ik vertrouw dat ik, als het
er op aankwam, ook een arm of been zou kunnen zetten.
En akelig bij het zien van bloed word ik ook al niet. Ik
zag, toen ik nog op de armen van de kindermeid zat, zelfs
heel graag varkens slachten, zoodat die meid dikwijls tegen
hare kameraad zeide: &#8222;De jongeheer wordt nog een beroemd
held. Dat zal je zien.<ins title="niet in bron">&#8221;</ins> Intusschen heb ik veel te
veel tijd noodig gehad om te studeeren, zoodat ik nooit
vecht, maar in mijn woordenboek staat het woordje
<em class="gesperrt">bang</em> niet!&#8221;</p>

<p>&#8222;Welnu, ga dan naar beneden en stel u onder de bevelen
van den barbier,&#8221; sprak de Kapitein bijna lachend.</p>

<p>De jonge held, gevolgd door nog een tiental van zijn slag,<span class="pagenum"><a name="Page_45" id="Page_45">[45]</a></span>
ging naar het ruim om daar te wachten op de arme
gekwetsten.</p>

<p>&#8222;Nog meer mannen, die een verband kunnen leggen
soms?&#8221; vroeg de Kapitein met een fijn lachje, en toen er
niemand zich meer voor die betrekking aanbood, begon de
Kapitein alles gereed te maken om den vijand af te wachten.
De kanonnen werden gesteld, kruitvaatjes en kogels werden
op het dek gebracht, wapenen werden uitgedeeld.</p>

<p>De Portugees kwam steeds nader, doch bleef op eerbiedigen
afstand. Blijkbaar vertrouwde hij de zaak niet en zag
wel dat de &#8222;Het Huys ter Horst&#8221; geen kwâjongen was, die
men om boodschappen uitgestuurd had.</p>

<p>&#8222;Hij schijnt te dralen, mannen,&#8221; sprak de Kapitein. &#8222;Laten
wij nu de stoute schoenen aantrekken en het eerste schot
lossen. Wie brutaal is, krijgt de halve wereld!&#8221;</p>

<p>Men vond dien raad goed. Eén der stukken werd gelost
en we zagen den fokkemast van den Portugees al heel raar
doen. Het was duidelijk, dat we dien getroffen hadden.</p>

<p>De Portugees gaf van zijn&#8217; kant geen krimp en schoot
vier stukken achter elkander af, doch zonder ons te
raken.</p>

<p>&#8222;Hoezee! Hoezee!&#8221; juichten wij, en alsof we de overwinning
al behaald hadden, zoo brandden wij het tweede
stuk los. Ook dat was raak en sloeg een stuk van zijn
bakboord weg.</p>

<p>Opeens evenwel kwam &#8222;Held Kippenvel&#8221; op het dek stormen;
maar pas was hij er op, of hij struikelde over eene
vreeselijk lange sabel, die hem bijna voor den buik hing.</p>

<p>&#8222;Wat nu?&#8221; vroeg de Kapitein.</p>

<p>Onze held krabbelde, doch met heel veel moeite, op, en
stamelde: &#8222;Hoe&mdash;hoe&mdash;hoe&mdash;veel....&#8221;</p>

<p>&#8222;Hoeveel dappere helden?<ins title="niet in bron">&#8221;</ins> vroeg de Kapitein lachend.</p>

<p>&#8222;Hoe&mdash;hoeveel&mdash;doo&mdash;dooden en ge&mdash;gekwetsten?&#8221; klonk
het met eene benauwde stem.</p>

<p>Wij <ins title="bron: proesten">proestten</ins> van het lachen toen de man daar met zijn<span class="pagenum"><a name="Page_46" id="Page_46">[46]</a></span>
gezicht, zoo wit als een beddelaken, en met knikkende
knieën het antwoord stond af te wachten.</p>

<p>&#8222;Gij hebt zeker de koorts, Mijnheer,&#8221; zeide de Kapitein.
&#8222;Ik zou u aanraden naar de kooi te gaan!&#8221;</p>

<p>&#8222;Ja, ja, u heeft gelijk! Ik heb de koorts! De koorts! Ik
zal uw&#8217; raad volgen. De koude koorts, die met beven en
klappertanden begint!&#8221;</p>

<p>De held sukkelde nu naar beneden en kroop gekleed en al,
ja, zonder zijne sleepsabel af te leggen, diep onder het dek.</p>

<p>Inmiddels was de avond geheel gevallen en verloren we
in het donker den Portugees uit het gezicht. Wij bleven
evenwel goede wacht houden, doch toen de dag aanbrak
was er van den vijand niets meer te zien. Hij durfde het
katje zeker niet aan.</p>

<p>Voor dit oogenblik waren we aan den dans ontsnapt,
doch de Kapitein bromde tot den Eersten Stuurman: &#8222;Het
was ons geluk, dat de vijand een groote lafaard was, want
als hij het gewaagd had ons aan te vallen, dan hadden we
het stellig moeten verliezen. Zag je wel, welk een vlug
zeiler hij was? Maar, het is voorbij en laten we maar niet
klagen over hetgeen achter den rug is, en hopen dat we
ook nooit anders dan zulke hazenharten voor den boeg
krijgen. Laat nu alweer maar alles bergen, Stuur!&#8221;</p>

<p>Met ijver werd aan dat bevel voldaan, want voor een
koopvaardij-matroos zag het dek er al te rommelig uit om
er pleizier in te hebben.</p>



<hr class="chap" />

<h2>VIERDE HOOFDSTUK.<br />

Opgedirkte waarheid.</h2>


<p>Zoodra het overal aanboord bekend was, dat de vijand
ons verlaten had, kwam &#8222;Held Kippenvel&#8221;, we noemden hem
niet anders meer, gewapend en wel te voorschijn.</p>

<div class="figcenter" style="width: 388px;">
<img src="images/illustration_04.jpg" width="388" height="600" alt="" />
</div>

<p><span class="pagenum"><a name="Page_47" id="Page_47">[47]</a></span></p>

<p>&#8222;Tot uwe bevelen, Kapitein!&#8221; zeide hij. &#8222;De koorts is over.&#8221;</p>

<p>Hij stampte met de sabel op het dek en deed alle mogelijke
pogingen zijn kneveltje op te strijken, doch dat gelukte
hem niet; want het was nog maar in aanbouw.</p>

<p>Zij, die dat kereltje zoo hoorden spreken en zagen doen,
barstten bijna van het lachen, doch de Kapitein hield zich
leuk en verzocht hem beleefd, of hij wel zoo goed wilde
zijn, gedurende een uur of drie de wacht te houden bij de
vaten, die op het voorschip stonden.</p>

<p>&#8222;Welzeker, welzeker! En het wachtwoord, Kapitein?&#8221;</p>

<p>&#8222;Orang daging babi!&#8221;<a name="FNanchor_9_9" id="FNanchor_9_9"></a><a href="#Footnote_9_9" class="fnanchor">[9]</a> zeide de Kapitein, die moeite had
nu ook niet in den lach te schieten.</p>

<p>Het heertje hield alles voor ernst en ging met uitgetrokken
sabel en een dapper gezicht bij de vaatjes staan,
en ieder, die in de nabijheid kwam, hield hij de sabel dwars
voor het lijf en voegde hem toe: &#8222;Het wachtwoord!&#8221;</p>

<p>&#8222;Orang daging babi!&#8221; zeiden we dan, doch daar de
meesten er bij lachten, begreep hij ten laatste toch, dat hij
daar voor gek stond, en zoodra de Kapitein in zijne nabijheid
kwam vroeg hij: &#8222;Maar, Kapitein, is het niet gevaarlijk
die kruitvaten daar maar te laten staan?&#8221;</p>

<p>&#8222;Ik weet van geene kruitvaten. Welke vaten bedoelt ge?&#8221;
vroeg de Kapitein met het onnoozelste gezicht.</p>

<p>&#8222;Wel, deze, waarbij ik op wacht sta!&#8221;</p>

<p>&#8222;Dat zijn geene vaten met kruit, Meneer! De vaten met
kruit zijn al ....<ins title="niet in bron">&#8221;</ins></p>

<p>&#8222;Wat is er dan in?&#8221;</p>

<p>&#8222;Het zijn eenige vaten met ransig spek, die straks over
boord moeten gesmeten worden!&#8221;</p>

<p>&#8222;En waarom moest ik daar op wacht staan?&#8221;</p>

<p>&#8222;Wel, Mijnheer, ik wist geene andere plaats voor u,&#8221;
sprak de Kapitein en liet den held den rug zien.</p>
<p><span class="pagenum"><a name="Page_48" id="Page_48">[48]</a></span></p>
<p>Deze was woedend en toen wij een luid gelach lieten hooren,
stak hij de vuist op en schreeuwde: &#8222;De Goeverneur-Generaal
zal alles weten hoe het hier aanboord toegaat.
Rekent er op! En berouwen zal het u allen, dat gij het gewaagd
hebt mij als een&#8217; straatbengel te behandelen! Weet
gij wel, Meneer de Kapitein, dat ik Juridisch Doctor ben?&#8221;</p>

<p>&#8222;Juridisch doctor, Meneer? Is dat een baantje bij het eene
of andere gilde?&#8221; vroeg de Kapitein. &#8222;Ik moet eerlijk zeggen,
dat ik er nooit van gehoord heb.&#8221;</p>

<p>&#8222;Neen, neen, het is geen baantje! Het is een graad in
de Rechten,&#8221; luidde het antwoord.</p>

<p>&#8222;O, maar een graad! Als het nu nog eens een been was,
dan was het wat anders!&#8221;</p>

<p>&#8222;Kapitein, u maakt mij woedend,&#8221; schreeuwde het kereltje
en kwam met dreigende houding nader terwijl hij heel fier
de rechterhand op den greep der sabel sloeg.</p>

<p>&#8222;Ga vlier en kamillen drinken, kerel!&#8221; zeide de Kapitein
en liet het manneke staan.</p>

<p>De held stampte, omdat éénmaal kinderachtig en tweetal
flauw was, drie keeren ferm met zijne sabel op het dek,
streek den knevel in aanbouw op en marcheerde naar zijne
hut, waar hij, zonder zich ergens te laten zien, zich den
heelen dag opsloot.</p>

<p>Wij hadden, dat spreekt vanzelf, de grootste pret van de
wereld en nauwelijks had één onzer eventjes het deuntje
laten hooren:</p>

<p class="poem">
<span style="margin-left: 2em;">Drink vlier en kamillen,</span><br />
O mensch, je krijgt er heldenbloed van!<br />
<span style="margin-left: 2em;">Drink vlier en kamillen</span><br />
Zooveel maar als je kan!
</p>

<p>of bijna den heelen dag zongen we dat zoo luid mogelijk,
en stellig zal hij het gehoord en van puren heldenmoed nog
wel eens gestampt hebben.</p>

<p>Maar met dat al waren wij door die ontmoeting met den<span class="pagenum"><a name="Page_49" id="Page_49">[49]</a></span>
Portugees een heel eind uit den koers geraakt, en het duurde
niet lang of de wind ging geheel liggen.</p>

<p>Het was brandend heet en wij hadden dorst om eene heele
zee ledig te drinken.</p>

<p>&#8222;Spaarzaam zijn met het water,&#8221; klonk het bevel, en opdat
niemand zich in stilte aan het water zou te goed doen,
hield een der Officieren er bestendig de wacht bij; want de
manschappen zelven waren niet te vertrouwen.</p>

<p>Om de brandende zonnehitte te keeren maakten we zonne-tenten
op het voorschip, waar we nu alweer ruimte hadden.</p>

<p>Het baatte niet; de zon brandde er door heen.</p>

<p>Wij gooiden om ons zelven te verfrisschen elkander putsen
zeewater over het lijf.</p>

<p>Wat baatte het? Het water was niet koud en wij werkten
ons in het zweet.</p>

<p>De zee was, zoo ver we zien konden, effen, en tot vervelens
toe klotste het water tegen de wanden van het stilliggende
schip, dat wel aan de zonnestralen gemeerd leek.</p>

<p>Zoo ging de eene, zoo ging de andere dag voorbij.</p>

<p>Wij keken en staarden in de verte of we niet een enkel
wolkje zagen aankomen.</p>

<p>Te vergeefs! De lucht bleef helder en scheen van gloeiend
metaal te zijn.</p>

<p>Aan den morgen van den zestienden dag stonden we bij
de watervaten om de eerste van onze drie portie&#8217;s water
te ontvangen. Sedert drie dagen waren we op dat rantsoen
gesteld.</p>

<p>De bottelier moest aan een nieuw vat beginnen; maar
nauwelijks was het open of....</p>

<p>&#8222;Bah!&#8221; riep hij en sprong achteruit. &#8222;Dat water is bedorven!
Wat een stank!&#8221;</p>

<p>Hij opende het tweede vat, en alweer hetzelfde.</p>

<p>Wij stonden er sprakeloos bij.</p>

<p>&#8222;Nu nog het derde vat, mannen! Dat is het laatste!&#8221;
zei hij.<span class="pagenum"><a name="Page_50" id="Page_50">[50]</a></span> &#8222;We willen hopen, dat dit nog goed is!&#8221;</p>

<p>Hij sloeg het open, en alsof er iets heel bijzonders zou
te zien zijn, schaarden wij er ons omheen, maar &mdash; onze
neuzen vertelden al heel gauw, dat ook dit derde of laatste
vat bedorven was.</p>

<p>Daar stonden we nu zonder ander dan bedorven water.</p>

<p>Wel proefden er sommigen van; maar met walging spuwden
ze het weer uit.</p>

<p>En hooger steeg de zon en feller werd de hitte.</p>

<p>&#8222;De scheepsbarbier heeft daar zoo even gelukkig in zijn
medicamenten-boek een uitmuntend middel gevonden om
bedorven water zoo smakelijk en frisch als versch te maken,&#8221;
werd er verteld en weldra hoopte de heele bemanning, dat
die proef gelukken mocht.</p>

<p>Daar kwam hij aan met een&#8217; ijzeren aschlepel vol glimmende
houtskolen. Hij wierp die in het water, en vol ongeduld
wachtten wij de uitkomst van zijne proef af.</p>

<p>Tegen den middag zouden we te weten kunnen komen
of het middel zoo uitstekend was, als in het medicamenten-boek
verteld werd.</p>

<p>Hoe we naar den middag verlangden!</p>

<p>En toen die gekomen was....</p>

<p>&#8222;Het heeft niet geholpen, mannen,&#8221; sprak de bottelier.
&#8222;Het water is en blijft bedorven! De toekomst ziet er donker
voor ons allen uit, vrienden! Ik vrees het ergste! God
moge den armen zeeman genadig zijn!&#8221;</p>

<p>&#8222;Beter slecht water dan van dorst sterven,&#8221; riep een der
matrozen en naar het vat loopend begon hij daar te drinken,
alsof er geen verzadigen aan zijn&#8217; dorst was.</p>

<p>Zijn voorbeeld werkte bijna op al het volk aanstekelijk.
Men verdrong tierend en razend, elkander aan de vaten, ja,
menige vuistslag werd gegeven en ontvangen voor één&#8217;
dronk slecht water.</p>

<p>&#8222;Houdt op! Houdt op, mannen! Gij drinkt de pest in uw
lijf!&#8221; schreeuwde de Kapitein, die uit zijne hut kwam aanloopen.<span class="pagenum"><a name="Page_51" id="Page_51">[51]</a></span>
&#8222;Houdt op, zeg ik! Zijt gij dan allen bezetenen geworden?&#8221;</p>

<p>&#8222;Pest of geene pest! We willen drinken, en we zullen
drinken!&#8221; schreeuwde één uit den hoop.</p>

<p>&#8222;Mannen, dorst lijden, zooals we nu doen is vreeselijk,
ik erken het,&#8221; sprak de Kapitein. &#8222;Maar dàt water, gelooft
me, het is nog erger dan vergif. Ik verbied het u te drinken.&#8221;</p>

<p>&#8222;Jij kunt gemakkelijk verbieden, als je den buik vol wijn
of bier hebt! Ik stoor mij aan geene pest en aan geen&#8217;
Kapitein! Drinken zal ik!&#8221; brulde een matroos, die wel
krankzinnig van dorstwoede scheen, want hij was mogelijk
wel de beste van heel de bemanning, altijd beleefd, altijd
bij de hand, steeds opgeruimd en steeds bij de zaak, dag
of nacht, weer of geen weer. En nu zóó! Wij stonden als
van verbazing geslagen toen we hem dat hoorden schreeuwen.
Het was niet meer of minder dan verzet tegen het
wettige gezag. Het was oproer maken. Hij voegde de daad
bij het woord, schepte eene blikken maat vol van dat water
en bracht ze aan den mond.</p>

<p>Pats, daar vloog die maat de hoogte in. De Kapitein
sloeg ze hem uit de handen.</p>

<p>&#8222;Drinken! Drinken zal ik!&#8221; klonk op akeligen toon de
stem van den ongelukkige.</p>

<p>&#8222;Stuurman, neem dien man gevangen!&#8221; beval de Kapitein.
&#8222;Hij maakt oproer! Slaat hem in de boeien!&#8221;</p>

<p>&#8222;Dat nooit!&#8221; riep thans de arme kerel, die door dorst het
verstand scheen verloren te hebben. &#8222;Drinken zal ik! Ik lust
dat vatwater niet! Toch zal ik drinken! Drinken! Drinken,
de zee leeg! Ha, heerlijk! Heerlijk! De heele zee leeg!&#8221;</p>

<p>Eensklaps wrong hij zich uit de handen van hen, die hem
vasthielden en sprong in zee.</p>

<p>Wij allen liepen naar de verschansing om hem tegen te
houden, maar hij was ons te vlug af en overboord eer
iemand hem bij de kleeren kon grijpen. Wij tuurden in de
zee, en....</p>

<p>&#8222;Help, help!&#8221; klonk eene stem uit de diepte.</p>

<p>De man kwam boven en zwom eenige slagen verwoed<span class="pagenum"><a name="Page_52" id="Page_52">[52]</a></span>
voort. Wilde hij zich nu zwemmend bovenhouden tot we
eene boot neergelaten hadden om hem te redden, of had
hij thans een ander plan? Was het alleen maar eene bedreiging
geweest en was hij zulk een goed zwemmer, dat
hij wel wist, dat hij toch niet verdrinken zou?</p>

<p>Of....</p>

<p>&#8222;Hu,&#8221; schreeuwde een matroos. &#8222;Ik zie wat, mannen,
en dat zag de arme kerel daar beneden ook!&#8221;</p>

<p>Zoodra hij dit gezegd had, kwam het water in eene heftige
beweging en een monsterachtig groote haai verhief zich
boven de oppervlakte.</p>

<p>&#8222;Help! Help!&#8221; klonk het nog eenmaal.</p>

<p>Van schrik deden we de oogen even toe en ze weer
openend, zagen we de staartvin van den haai in de diepte
verdwijnen en &mdash; alles was weer stil.</p>

<p>Dat was een vreeselijk oogenblik geweest!</p>

<p>Vol ontzetting keken we elkander aan!</p>

<p>Heere, Heere, wat zou ons lot zijn?</p>

<p>Als we hier toch eens altijd moesten blijven liggen! Er
is immers eene plek op zee waar men nooit vandaan komt,
zooals een oude zeemansvertelling luidt? Eene plek waar
het schip niet meer voortdrijft, maar blijft liggen, alsof het
tusschen schoren op de helling staat? Eene plek waar het
groene zeemos aan den buitenkant der schuit wast en aan
de arme varensmannen een groen graf geeft, alsof ze aan
den wal begraven waren. Daar wonen booze geesten, die
het schip bij de kiel grijpen en het voortgaan beletten ....!&#8221;</p>

<p>&#8222;Die plek is nergens op zee te vinden, Ouwe Joost,&#8221; sprak
Henri Quatre. &#8222;Het is niets anders dan eene fabel!&#8221;</p>

<p>&#8222;De een gelooft het en de ander niet! Dat gaat met alle
vertellingen zoo! En nu mag je het hoofd bedenkelijk schudden
of er mee knikken, ik zeg je: ik geloof het wel, bootsman!&#8221;
antwoordde Ouwe Joost en zette zijn somber en
droevig verhaal aldus voort.</p>

<p>&#8222;Toen die arme kerel dan voor onze oogen door een<span class="pagenum"><a name="Page_53" id="Page_53">[53]</a></span>&#8217;
haai verslonden was, keerden we ons van die akelige plek
af, en, onverschillig voor alles, slenterden we op het dek,
zonder een woord met elkander te spreken, op en neer, of
we lieten ons neervallen op een plekje waar de zon niet
scheen en nog een soort van koeltje te voelen was.</p>

<p>De kok schafte het eten op; maar we raakten het
niet aan.</p>

<p>&#8222;Zwarte Jan&#8221; heeft verteld, dat hij nog één middel weet,
en een goed ook,&#8221; hoorden we opeens fluisteren.</p>

<p>&#8222;Zwarte Jan&#8221; was een matroos met wien niemand omging.
Elkeen ontweek hem; want we geloofden, dat hij meester
was in de zwarte konst en omgang met den booze had.</p>

<p>En daar kwam &#8222;Zwarte Jan.&#8221;</p>

<p>Hij nam een rood lapje, legde dat op het deksel van een
der vaten, trok er met krijt drie kringen om, mompelde
eenige woorden en &mdash; het water bleef zooals het was.</p>

<p>&#8222;Duivelskunsten,&#8221; riep Antwerper-Hein, die Roomsch was.
&#8222;Duivelskunsten! Dit moet helpen!&#8221;</p>

<p>Hij maakte het teeken des kruises over het vat.</p>

<p>Het hielp niet; het water bleef bedorven.</p>

<p>&#8222;Bidden! Bidden!&#8221; riep een ander, wierp zich op de knieën
en smeekte God om uitkomst.</p>

<p>Maar het water bleef onbruikbaar.</p>

<p>&#8222;Ik krijg de koorts,&#8221; zeide er een, en hoe ondragelijk
heet het ook was, de man liep te klappertanden van koude.</p>

<p>Kort daarop volgde een ander, die ook de koorts kreeg.</p>

<p>Na dien tweeden kwamen een derde, een vierde, een
vijfde, een zesde! En het was zulk eene vreemde koorts!</p>

<p>&#8222;De pest,&#8221; mompelde men.</p>

<p>De sterksten onzer werden aangetast en waren soms
binnen dertig of veertig uren al bezweken. En te midden
van onze ziekte liepen we, als woedenden, over het dek.
Eenigen sprongen in het ijlen der koorts overboord.</p>

<p>De scheepsbarbier bezweek; de Eerste Stuurman volgde
en daarna het arme heertje, dat den Kapitein en heel de<span class="pagenum"><a name="Page_54" id="Page_54">[54]</a></span>
bemanning bij den Gouverneur-Generaal zou aanklagen, omdat
men hem zoo beleedigd had.</p>

<p>Alleen &#8222;Zwarte Jan&#8221; liep onverschillig tusschen al de
zieken rond en belas enkelen van ons, die er den moed toe
hadden om het te laten doen. Ik geloof anders niet, dat
het veel helpt; ik liet me ook belezen en werd beter, maar
zes anderen stierven nog denzelfden dag.&#8221;</p>

<p>&#8222;De koorts belezen, nooit van gehoord,&#8221; bromde de Opper-koopman.
&#8222;Wat is dat nu weer?&#8221;</p>

<p>&#8222;Met uw verlof, sinjeur, u heeft van zooveel nog niet
gehoord. Ik zal u zeggen, wat &#8222;Zwarte Jan&#8221; deed. Hij kwam
bij me staan, streek zijne handen over heel mijn lichaam,
deed toen, alsof hij wat overboord gooide en zeide:</p>

<p class="poem">
&#8222;Olde marolde!<br />
Ik heb de kolde!<br />
Ik hebbe ze noe,<br />
Ik geve ze oe.<br />
Ik bind ze hier neer,<br />
Ik krijg ze niet weer.&#8221;
</p>

<p>&#8222;Wat eene gekheid toch! Dat is God verzoeken!&#8221; riep
Hoepel. &#8222;Niets anders! Het verdient ravallen en kielhalen!&#8221;</p>

<p>&#8222;Het kan zijn, Hoepel, maar ik genas toch! En nu wil
ik wel aannemen, dat ik genezen zou zijn ook, al had ik
mij niet laten belezen, zooals met den bottelier het geval
was geweest, ik zie toch niet in, dat het zoo strafbaar
zou zijn. Wij zaten in benauwdheid, en je weet: eene kat,
die in de benauwdheid zit, doet vreemde sprongen. Eindelijk
toen er meer dan vijftig aan die akelige ziekte gestorven
waren, kwam er beterschap. Slechts acht waren geheel vrij
gebleven en de overigen waren zoogenaamd hersteld. Maar
hoe kon iemand geheel beter worden zonder drinken? We
waggelden langs het dek, als beschonken mannen.</p>

<p>En de zon bleef branden; de lucht onbewolkt; het schip
stil, onbewegelijk stil, vier weken lang.</p>

<p><span class="pagenum"><a name="Page_55" id="Page_55">[55]</a></span></p>

<p>Onze toestand was akelig; wij dronken zelfs zeewater
en, als rantsoen, één mutsje bier per dag. De wijn was
voor de zieken, of voor de zwakken, die ziek geweest waren
en toch maar niet op krachten konden komen.</p>

<p>Daar ging &#8222;Zwarte Jan&#8221; naar den Kapitein en vroeg of
het hem vergund was den wind te fluiten.</p>

<p>De Kapitein lachte ongeloovig en zeide: &#8222;Ga je gang,
meester der zwarte konst!&#8221;</p>

<p>De matroos ging nu op den boegspriet zitten en begon
op eene zonderlinge manier te fluiten.<a name="FNanchor_10_10" id="FNanchor_10_10"></a><a href="#Footnote_10_10" class="fnanchor">[10]</a></p>

<p>Brrr, te midden van die stilte klonk het akelig.</p>

<p>De zon ging onder; het werd donker en &mdash; alsof hij nooit
gebrek aan adem krijgen kon, ging de man voort met
fluiten. We rilden en keken angstig rond of we den booze
niet zagen. Geen onzer durfde, ronduit gezegd, naar kooi gaan.</p>

<p>Eindelijk tegen middernacht hield hij op en kwam naar
den Kapitein, die moedeloos tegen de deur van zijne hut
leunde.</p>

<p>&#8222;Kapitein!&#8221; zeide hij, &#8222;laat alle zeilen bergen. De storm-fok
is meer dan voldoende! De wind komt!&#8221;</p>

<p>Onwillekeurig volgde de Kapitein het bevel op van den
vreemden man, die zich weer naar den boegspriet begaf en
zijn akelig gefluit opnieuw liet klinken.</p>

<p>Het weerlichtte in het Zuiden en kort daarop in het
Noorden. Met ontzettende snelheid naderde een onweder.
Er kwam beweging in de zee, en het was of het schip door
eene onzichtbare reuzenkracht eenigszins in de hoogte geheven
werd en zuchtte.</p>

<p>Maar wind? Neen! Het bleef kalm, vreeselijk kalm!</p>
<p><span class="pagenum"><a name="Page_56" id="Page_56">[56]</a></span></p>
<p>&#8222;Hoor, hoor, wat is dat?&#8221; vroeg een man, die naast me
stond. &#8222;Wat een vreemd geluid is dat!&#8221;</p>

<p>We hoorden beiden een gedruisch.</p>

<p>Het fluiten hield op en werd vervangen door een lied,
waarvan ik de woorden nooit vergeten zal. Het luidde:</p>

<p class="poem">
<span style="margin-left: 4em;">Wind, wind!</span><br />
<span style="margin-left: 4em;">Kom gezwind!</span><br />
<span style="margin-left: 4em;">Kom, orkaan,</span><br />
<span style="margin-left: 4em;">Vliegend aan.</span><br />
<span style="margin-left: 2em;">De heksen vieren feesten</span><br />
<span style="margin-left: 2em;">Te midden der tempeesten!</span><br />
Rommel, rommel, rommel, donder,<br />
&#8217;T moet er op of &#8217;t moet er onder!<br />
<span style="margin-left: 3em;">Daar komt hij!</span><br />
<span style="margin-left: 1em;">Hoor, hoor, hoe bromt hij!</span><br />
<span style="margin-left: 7em;">Hoe gromt hij!</span><br />
<span style="margin-left: 3em;">Op, op!</span><br />
<span style="margin-left: 3em;">Hals over kop</span><br />
<span style="margin-left: 1em;">In vreeselijke vlucht,</span><br />
<span style="margin-left: 1em;">Als een pijl in de lucht!</span><br />
<span style="margin-left: 3em;">Wind, wind!</span><br />
<span style="margin-left: 3em;">Kom gezwind!</span><br />
<span style="margin-left: 3em;">Ha, de orkaan</span><br />
<span style="margin-left: 4em;">Komt aan!</span><br />
<span style="margin-left: 5em;">Ha &mdash; ha!</span>
</p>

<p>Wij rilden en beefden van angst! Hu, wie kon er nu
zingen? Zingen te midden van die akelige duisternis!</p>

<p>Neen, zingen niet meer! Hij floot alweer!</p>

<p>Opeens flikkerde een vreeselijke bliksemstraal door het
donkere zwerk en een ratelende slag volgde.</p>

<p>De storm schoot door de spleten der wolken en &mdash; voort,
voort ging het, eerst kalm, maar daarna sneller, steeds
sneller.</p>

<p>De regen <ins title="bron: plastte">plaste</ins> neer en te midden van die ontzettende
verschijnselen der natuur kropen we op onzen buik langs
het dek om het regenwater op te likken.</p>

<p>Het waren geene druppels, die vielen, het waren stralen!
Wij dronken ons zad en kropen toen naar masten en touwen<span class="pagenum"><a name="Page_57" id="Page_57">[57]</a></span>
om ons vast te houden. Het onweder was ontzettend en de
storm nam in kracht toe! Ons schip draaide soms in het
rond als een tol, om dan weer met woeste vaart vooruit
te schieten langs de golven van den fel bewogen Oceaan.</p>

<p>&#8222;Zwarte Jan&#8221; bleef fluiten; maar te midden van die vreeselijke
geluiden hoorden we er niet veel van.</p>

<p>En donker als het was, men kon op enkele oogenblikken
letterlijk geene hand voor de oogen zien!</p>

<p>De zon scheen ons te vergeten, of was het nog geen
morgen?</p>

<p>O, al lang, al heel lang!</p>

<p>En waar waren we nu?</p>

<p>Gelukkig, het werd wat helderder! Er brak een straaltje
daglicht door de dichte wolken; maar nauwelijks hadden
wij het gezien, of weg was het.</p>

<p>En voort, zonder ophouden, altijd maar voort, vlogen we
met gezwichte fok langs de geweldige golven!</p>

<p>Was dat nu dat luie schip, die nare achterblijver?</p>

<p class="poem">
<span style="margin-left: 3em;">Op, op!</span><br />
<span style="margin-left: 3em;">Hals over kop!</span><br />
<span style="margin-left: 2em;">In vreeselijke vlucht,</span><br />
<span style="margin-left: 2em;">Als een pijl door de lucht!</span><br />
<span style="margin-left: 3em;">Voort, voort, voort!</span><br />
<span style="margin-left: 3em;">Ongestoord,</span><br />
<span style="margin-left: 3em;">Al maar voort!</span><br />
Naar het Zuid, naar het Noord,<br />
Naar het Oost, naar het West!<br />
Naar de Pool op het lest!<br />
<span style="margin-left: 8em;">Ha &mdash; ha!&#8221;</span>
</p>

<p>Zoo zong &#8222;Zwarte Jan&#8221; op den boegspriet, waar hij zich
aan de touwen vasthield om niet in zee gesmeten te worden.</p>

<p>Eindelijk scheen hij genoeg gezongen en gefloten te
hebben. Met heel veel inspanning kwam hij weer op het
dek en bij mij staan. De man zag er vreeselijk ontdaan uit.</p>

<p>&#8222;Dat zet nog eens aarde aan den dijk, ouwe jongen,&#8221;
schreeuwde hij mij toe.</p>

<p><span class="pagenum"><a name="Page_58" id="Page_58">[58]</a></span></p>

<p>Ik keek hem even aan, doch gaf geen antwoord, want
ik was werkelijk bang voor dien zonderling en had hem
wel willen ontloopen, als ik maar geweten had waarheen.</p>

<p>Toch scheen het grootste gevaar voorbij te zijn; want de
storm bleef uit één&#8217; hoek waaien, zoodat het schip één
koers ging en we niet meer zoo naar alle kanten rondgeslagen
werden. Dat bracht ons wat tot bedaren, en gaandeweg
kwamen wij er toe, een en ander met overleg te doen.</p>

<p>De watervaten, die we niet vastgesjord hadden, waren
over het dek gesmeten en ledig geloopen. Zoo goed en
kwaad, als we konden zetten wij er twee overeind en sjorden
ze aan den mast. Toen de storm wat ging liggen, gelukte het
ons een zeil zóó gespannen te krijgen, dat het een soort
van dak vormde, en het water, dat er afliep, wisten we in
de vaten op te vangen. In een oogenblik waren beide vaten
vol, en we waren gelukkig in het vooruitzicht, althans in
de eerste dagen versch water te hebben. Onder al die bedrijven
door kwam de een na den ander er ook toe een
stuk beschuit met spek te gebruiken, en eindelijk, volle zes
etmalen, nadat de storm begonnen was, konden we des
namiddags waarnemingen doen omtrent de lengte en breedte
waarop we ons bevonden. Zelden of nooit misschien was een
schip zoo uit den koers geslagen als wij, en toen we eindelijk
Kaap de Goede Hoop aandeden, vernamen we daar, dat de
andere schepen reeds meer dan acht weken geleden vertrokken
waren. Men had het er voor gehouden, dat we met
man en muis vergaan waren.</p>

<p>En dat is nu een stukje geschiedenis van mijne vierde
reize naar de Oost. Het is te hopen, dat de &#8222;Leerdam&#8221;
beter over de Linie komt dan de &#8222;Het Huys ter Horst.&#8221;</p>

<p>&#8222;Maar hoe is het toch afgeloopen met &#8222;Zwarten Jan?&#8221;
vroeg Dirk, die aandachtig had staan luisteren.</p>
<p><span class="pagenum"><a name="Page_59" id="Page_59">[59]</a></span></p>
<p>&#8222;Ja, jongen, droevig genoeg. Toen alles na de windstilte
en den storm weer tot orde gekomen was, begon de man
heel vreemd te doen. Het was, alsof hij maalde, en eindelijk
liep hij als een wezenlooze over het dek. Hij voerde niemendal
uit. Hij at bijna niets en dronk heel weinig. Tegen niemand
sprak hij, en als hij maar den een of ander op hem zag
afkomen, maakte hij zich uit de voeten. Zijne krachten
namen zichtbaar af en één der Heeren, die wij aanboord
hadden, en die naar de Oost ging om daar zijn geluk als
Medicijnmeester te zoeken, verklaarde dat de man aan de
zenuwen leed en het niet lang meer zou maken. Dat kwam
zoo uit ook. Wij dachten, dat hij zich met lijf en ziel aan
den booze verkocht had, doch toen hij, drie dagen vóór dat
we aan de Kaap aankwamen, des morgens dood in zijne
hangmat lag, vonden we op zijne borst een boekje met
Christelijke gebeden. Daaruit bleek het duidelijk, dat de
booze geen vat op hem gehad had, en dat de arme man
zich maar verbeeld had, dat hij de zwarte konst verstond.&#8221;</p>

<p>Onder het spreken der laatste woorden was Ouwe Joost
opgestaan en met een: &#8222;Maar de jaren blijven den zeeman
niet in den pijjakker zitten. Ik ga mijn matje in! Wel te
rusten,&#8221; verdween hij in het matrozen-logies.</p>

<p>Enkelen der anderen volgden zijn voorbeeld, doch verreweg
de meesten bleven op het dek en trachtten daar den slaap
te vatten, hetgeen hun eindelijk ook gelukte.</p>

<p>Dirk en Garrit, die beiden de hondenwacht hadden, stonden
zwijgend bij elkander, doch toen ze zoo eene poos gestaan
hadden, vatte Garrit de hand zijns broeders en zeî: &#8222;De
Ouwe Joost heeft me bang gemaakt. Wat begon zijn verhaal
prettig en wat eindigde het treurig! O, Dirk, als wij,
eer wij de Linie passeeren, ook eens zulke vreeselijke
dagen moeten doorbrengen als de &#8222;Het Huys ter Horst,&#8221;
wat dan?&#8221;</p>

<p>&#8222;Moeder zou zeggen: &#8222;Wij zijn in de hand des Heeren,&#8221;
Garrit! Laten we daarom getroost zijn en hopen, dat de
&#8222;Leerdam&#8221; met de heele bemanning behouden te Batavia
zal aankomen. Je moet je niet zoo ongerust maken!&#8221;</p>
<p><span class="pagenum"><a name="Page_60" id="Page_60">[60]</a></span></p>
<p>&#8222;Je hebt mooi spreken, Dirk! Maar je bent zelf toch ook
niet gerust. Dat zag ik wel toen je aan Ouwe Joost vroeg
hoe het met dien regenfluiter afgeloopen was.<ins title="niet in bron">&#8221;</ins></p>

<p>&#8222;Geen wonder ook. Al die oude varensgezellen kunnen
wat mooi vertellen, maar geen van allen zooals Ouwe Joost
dat kan, vooral niet, zooals hij het nu deed. Ze moesten
allemaal luisteren, of ze wilden of niet!&#8221;</p>

<p>&#8222;Ja, Ouwe Joost was in zijne kracht!&#8221;</p>

<p>&#8222;Dat was hij zeker, maar nu we hem niet meer hooren
en zien, nu hebben we tijd om over zijne vertellingen na
te denken, en hoe meer we dat doen, hoe meer we er achter
komen zullen, dat een ander met dezelfde vertelling ons
niet zoo akelig zou gemaakt hebben. Als de &#8222;IJzeren
Neptunus&#8221; ze verteld had, dan ....&#8221;</p>

<p>&#8222;Dan waren we er mogelijk bij in slaap gevallen.&#8221;</p>

<p>&#8222;Dat geloof ik ook; maar hoe zou dat gekomen zijn?
Het was dan toch dezelfde geschiedenis!&#8221;</p>

<p>&#8222;Weet ik het?&#8221;</p>

<p>&#8222;Dan zal ik het zeggen: Ouwe Joost maakt zijne vertellingen
mooi, door ze, door ze, ik zal maar zeggen, door
ze met allerlei kleursel op te dirken. Dat zou IJzeren Neptunus
niet gedaan hebben.&#8221;</p>

<p>&#8222;Ouwe Joost heeft ons toch geene leugens wijs gemaakt?&#8221;</p>

<p>&#8222;Dat niet, wel wat anders.&#8221;</p>

<p>&#8222;Wat dan?&#8221;</p>

<p>&#8222;Het was opgedirkte waarheid, dat was het!&#8221;</p>



<hr class="chap" />

<h2>VIJFDE HOOFDSTUK.<br />

Een groot man.</h2>


<p>&#8222;Kapitein,&#8221; sprak twee dagen later de bottelier, &#8222;het
water in de leggers<a name="FNanchor_11_11" id="FNanchor_11_11"></a><a href="#Footnote_11_11" class="fnanchor">[11]</a> is geheel bedorven.&#8221;</p>

<p>&#8222;Kan ik dat helpen, man?&#8221;</p>
<p><span class="pagenum"><a name="Page_61" id="Page_61">[61]</a></span></p>
<p>&#8222;Neen, Kapitein! Maar ik wilde u nu vragen wat het
volk dan drinken zal? Alleman heeft dorst.&#8221;</p>

<p>&#8222;Wel, natuurlijk van dat water!&#8221;</p>

<p>&#8222;Ze lusten het niet, Kapitein!&#8221;</p>

<p>&#8222;Dan laten ze het maar staan. Wie niet lust is dood!
Had je nóg wat?&#8221;</p>

<p>&#8222;Ja, Kapitein!&#8221;</p>

<p>&#8222;Nu, gauw dan wat! Ik heb geen&#8217; tijd om naar allerlei
beuzelarijen en onzinnige vragen te luisteren.&#8221;</p>

<p>&#8222;Het volk wordt oproerig, Kapitein! Ze zeggen, dat als
ze achter<a name="FNanchor_12_12" id="FNanchor_12_12"></a><a href="#Footnote_12_12" class="fnanchor">[12]</a> volop wijn en bier drinken, zij niet verkiezen
de pest te drinken aan bedorven water uit de leggers.&#8221;</p>

<p>&#8222;De pest? Wie heeft die zotteklap uitgekraamd? De
bootsman zeker? Hij is er precies de man toe.&#8221;</p>

<p>&#8222;Neen, Kapitein! Ouwe Joost heeft onlangs verteld, dat ....&#8221;</p>

<p>&#8222;Dat hij een babbelaar is, die niet weet, wat hij zegt.
Hij babbelt den grooten mast nog onderstboven. Ik vaar
toch ook niet als jonge brasem uit, zou ik denken, en ik
heb er nog nooit van gehoord.&#8221;</p>

<p>&#8222;Met uw verlof, Kapitein,&#8221; sprak thans de Eerste Stuurman.
&#8222;Ik heb er wel van gehoord, en ik kan u verzekeren,
dat het water, zooals het nu is, onmogelijk kan gedronken
worden. Het is geen kost, men walgt, als men het maar
ruikt en .... Maar wat zullen we nu weten? Wat voeren
ze nu toch in vredesnaam met het water uit?&#8221;</p>

<p>Nadat hij deze laatste woorden had uitgesproken, begaf
hij zich met den bottelier naar de plaats waar men bezig
was een&#8217; legger ledig te maken in allerlei vaten en bakken.
Met lepels roerde men het dan duchtig om en liet het uit
den vollen lepel van eene zekere hoogte weer in de bakken
en vaten vallen. Dit hielp zeker om den stank minder te<span class="pagenum"><a name="Page_62" id="Page_62">[62]</a></span>
maken, wel wat, doch niet genoeg. Het was op raad van
Dolf de Boef, dat de kok, geholpen door enkele matrozen,
hiermede begonnen was, en nadat men meer dan een half
uur het water telkens overgegoten had, proefde de kok er
eens van en zeide &#8222;De stank is minder, maar de smaak
nog even ellendig!&#8221;</p>

<p>&#8222;We hebben nog niet alles gedaan, wat we kunnen,&#8221;
zeide Dolf. &#8222;Hebt ge ook ijzeren of looden buizen aanboord?&#8221;</p>

<p>&#8222;Neen,&#8221; zeide de timmerman. &#8222;Wij hebben wel rollen
lood waarvan desnoods buizen gemaakt kunnen worden.&#8221;</p>

<p>&#8222;We moeten ons weten te behelpen,&#8221; hernam Dolf. &#8222;Ik
heb wel eens gehoord, dat bedorven water beter wordt,
als het door ijzeren of looden pijpen, waarin gaatjes zijn,
loopt. Als we nu eene lange reep lood nemen en die vouwen
tot eene goot, dan kunnen wij er wel gaatjes in slaan, zoodat
het water er door druppelen kan.&#8221;</p>

<p>&#8222;Zeg eens even: kan jij water in eene vergiettest dragen?
Het loopt immers door de gaatjes over land weg? Dat
zal met die looden pijp of goot immers ook gebeuren?&#8221;</p>

<p>&#8222;In zee, wilt ge zeggen,&#8221; zeide Dolf tot den timmerman
die hem in de rede gevallen was. &#8222;Dat zou waar zijn, als
men onder die looden goot met gaatjes geene tweede zonder
gaatjes hield. In die onderste kan het opgevangen en in
schoone vaten gebracht worden.&#8221;</p>

<p>&#8222;Met een dood kalf is het goed sollen,&#8221; liet de Eerste
Stuurman zich hooren. &#8222;Maar nu heb ik ook nog een voorstel,
en dat is dat we dien ledigen legger met zeewater en
potasch eerst eens terdege schoonmaken. Het bederf zit in
het hout ook en is er niet zoo gauw uit.&#8221;</p>

<p>Aan een en ander werd gevolg gegeven, en daar niemand
der manschappen aanboord iets te doen had, omdat het schip
zich bijna niet voortbewoog, zoo begon iedereen te werken
aan de waterverversching.</p>

<p>Met veel moeite werd het toestel tot stand gebracht en<span class="pagenum"><a name="Page_63" id="Page_63">[63]</a></span>
de proef begon. Men ving het doorgedruppelde water uit de
onderste goot op, alsof het levens-elixer was.</p>

<p>Verscheidene ledige leggers waren schoongemaakt en men
liet het water maar telkens van het eene vat in het andere
loopen. Het was eene algemeene bezigheid.</p>

<p>Eindelijk werd er van geproefd en, waarlijk, het had wel
niet veel, maar toch wàt geholpen.</p>

<p>&#8222;Nu weet ik nóg wat!&#8221; riep Dolf eensklaps uit, &#8222;en dat
kan ook helpen. We nemen een ledig vat en maken in den
bodem kleine gaatjes. Op dien bodem legt men dan een stuk
linnen en op dat linnen doen we schoon zand, waardoor fijne
houtskool geroerd is. We moeten alles probeeren!&#8221;</p>

<p>&#8222;Maar dan sijpelt het water door de gaatjes van den bodem
weer op het dek,&#8221; meende de timmerman.</p>

<p>&#8222;Kunnen we dan dat zuiveringsvat niet boven een&#8217; ledigen
legger zetten?&#8221; vroeg Dolf.</p>

<p>&#8222;Je bent vindingrijk, Dolf!&#8221; zeide de bootsman vriendelijk.</p>

<p>&#8222;Nu, ik heb op de hoogeschool niet al mijn&#8217; tijd verboemeld,
zoo min als jij!&#8221; hernam Dolf.</p>

<p>Weldra was men in de weer om ook nog deze proef te
beginnen, hoewel velen ongeloovig de schouders ophaalden.</p>

<p>&#8222;Ze krijgen er de pest toch niet uit,&#8221; bromde Ouwe Joost.</p>

<p>Reeds begon de avond te vallen eer men den toestel in
orde had. Het volk had dien dag zijn maal gedaan met beschuit
en een weinig bier, dat de Opperkoopman uit zijn&#8217;
eigen voorraad uitgedeeld had. De Kapitein, wiens geweten
zeker begon te spreken, liet zich zoo weinig mogelijk zien.</p>

<p>Nieuwsgierig hoe het zou afloopen bleven de meesten van
het volk op het dek en keken naar de vaten met een paar
oogen, alsof hunne Grootmoeders er kousen in zaten te
breiden, en zóó voor den dag komen zouden.</p>

<p>Het was beneden in het matrozen-logies of in het ruim
ook haast niet om uit te houden van de vreeselijke en
afmattende warmte en het groote gebrek aan versche lucht.</p>

<p>Wel werd de vloer dikwijls opgedweild met zeewater en<span class="pagenum"><a name="Page_64" id="Page_64">[64]</a></span>
azijn, maar de vunzige lucht liet zich niet zoo gemakkelijk
verdrijven. Daar is een koeltje voor noodig, die ze wegblaast,
ver zee in. Daarom werd alles tegen elkander over opengezet
om tocht door te laten; maar bij de groote windstilte
hielp dat zooveel als niemendal. Velen van het volk begonnen
bovendien last te krijgen van koortsen en allerlei
andere ongesteldheden, die een gevolg waren van het ledigloopen
en niets doen, maar vooral van de warmte en het
slechte drinken.</p>

<p>Een spreekwoord zegt: Ledigheid is des duivels oorkussen.</p>

<p>Zoo de Kapitein daaraan wat meer gedacht had, zoo hij
voor het volk wel werk gezocht hebben.</p>

<p>Maar de Kapitein, die anders wakker genoeg was, had de
bokkepruik op, en als er één was, die wist waarom, dan was
het wel onze IJzeren Neptunus, de Eerste Stuurman.</p>

<p>&#8222;Wat hapert er toch aan den Ouwe, Stuurman?&#8221; vroeg
eenigen tijd later de bootsman, die met zijn vriend Dolf bij
den grooten mast stond te praten over oude gebeurtenissen.</p>

<p>&#8222;Laten we eerst vragen, Willem,&#8221; zei Dolf, &#8222;wat er onzen
IJzeren Neptunus in den weg zit. Terwijl we hier staan,
is hij ons al een keer of wat voorbij geloopen met de
vingers in den mond, of liever met den nagel tusschen de
tanden.&#8221;</p>

<p>De Stuurman bleef stil staan en zeide somber en half
zuchtend: &#8222;Och, ik liep zoo maar wat te denken. Een mensch
moet toch iets verzinnen om zichzelven niet ziek van verveling
te maken. Dat zal jelui toch ook wel eens overkomen
niet?&#8221;</p>

<p>&#8222;Zeker,&#8221; zeide Dolf, &#8222;uit gebrek aan andere stof praatten
Willem en ik al over ons vroeger studenten-leven. Maar
zeg, liep je soms te denken over het mislukken van mijne
waterverversching-proef?&#8221;</p>

<p>&#8222;Neen, ik dacht aan heel wat anders. Maar is de laatste
proef dan ook niet geheel gelukt?&#8221;</p>

<p>&#8222;Dat zal nog moeten blijken, Stuurman! Maar ik vrees<span class="pagenum"><a name="Page_65" id="Page_65">[65]</a></span>
er wel voor. Ouwe Joost is zoo gek niet, als zijne muts
wel staat, en die heeft gezegd: &#8222;Ze krijgen er de pest toch
niet uit.&#8221; En ik geloof het met hem. Om de waarheid te
zeggen: het water was al veel te ver weg.&#8221;</p>

<p>&#8222;Nu, raar water heb ik wel eens meer gedronken,&#8221; zeide
de Stuurman, &#8222;maar zulk water nooit. Ik geloof eigenlijk
dat de vaten niet goed schoon gemaakt waren toen men
het water er in deed.&#8221;</p>

<p>&#8222;Of gevuld met dat ongelukkige Maaswater,&#8221; sprak Henri
Quatre. &#8222;Neen, dan hebben wij op onze hooge gronden in
het Geldersche ander water. Als men het daar uit den grond
pompt, dan kraalt het als bier in een glas.&#8221;</p>

<p>&#8222;Het is geen Maaswater, maar zuiver bronwater geweest,
dat er in kwam, dat weet je ook wel. We namen op Madeira
water in.&#8221;</p>

<p>&#8222;Je hebt gelijk,&#8221; begon nu Dolf, &#8222;maar nu we toch zoo
bij elkander staan, moesten we eens even over het water
zwijgen. Al dat praten er over maakt den dorst maar erger.
Zeg ons liever maar eens waarover je toch zoo dacht!&#8221;</p>

<p>&#8222;Och, dat kan ik moeielijk zeggen, mannen! Als kind
speelde ik dikwijls met gekleurd zand, dat ik door een&#8217;
trechter liet loopen. In het eerst kon ik zeggen, als het er
uitliep: Zwart zand, wit zand, rood zand, groen zand, rood
zand, maar op het laatst liepen de kleuren door mekaêr en
kon men ze niet meer onderscheiden. Zoo gaat het met de
gedachten van een&#8217; zeeman, die zich loopt vervelen ook.
In het begin houdt men alles netjes bij elkaêr, maar het
duurt niet lang of al die mooi uit mekaêr gehouden gedachten,
doen als de droge blâren op den hoek van eene straat,
als het waait. Alleen een baas van een blad kan men dan
nog onderscheiden.&#8221;</p>

<p>Henri Quatre ging nu vertrouwelijk naast hem staan, legde
hem eene hand op den schouder, en zeide:<span class="pagenum"><a name="Page_66" id="Page_66">[66]</a></span> &#8222;Precies, Stuur,
precies! Bij u dwarrelen die gedachten nu ook als die droge
blâren, maar .... dat groote blad, dat er bij is, houd je in
het gezicht. En wil ik je nu eens vertellen, wat er op dat
groote blad geschreven staat?&#8221;</p>

<p>&#8222;Wel, Sinjeur de goochelaar, vertel me dat even, als je
kunt,&#8221; zeide de Stuurman met een lachje, dat hem niet
van harte afging.</p>

<p>Henri Quatre boog zich dichter tot zijn oor en fluisterde:
&#8222;Op dat groote blad staat geschreven: &#8222;Wat moeten we
aanvangen zonder drinkwater?&#8221; Kan ik goed gedachten
lezen?&#8221;</p>

<p>&#8222;Gebrekkig, man, gebrekkig!&#8221;</p>

<p>&#8222;Stil maar, we zijn er nog niet. Op datzelfde blad staat
met koeienkoppen van letters te lezen: &#8222;Waarom liet de
Ouwe, tegen beter weten in, twee streken westelijker sturen?&#8221;
Ben ik er nu, man?&#8221;</p>

<p>&#8222;Dat is zoo, bootsman! Die hooghartige bui van ....&#8221;</p>

<p>Hij zweeg op eenmaal.</p>

<p>&#8222;Nu, waarom gaat ge niet voort?&#8221; vroeg Dolf.</p>

<p>De Stuurman keek voorzichtig rond of er niemand was,
die hem beluisteren kon en zeide toen: &#8222;Die hooghartige
bui van den Kapitein zal ons duur te staan komen, vrees ik.&#8221;</p>

<p>&#8222;En de Ouwe ziet dat ook in, en vandaar de bokkepruik,
die hij op heeft. Als een mensch wat verkeerds gedaan
heeft, tracht hij altijd zichzelven zooveel mogelijk te verontschuldigen.
Dan is hij knorrig op iedereen, omdat hij
te trotsch is, knorrig op zichzelven te zijn! Is het niet zoo,
Stuurman?&#8221;</p>

<p>&#8222;Zoo is het, Dolf! En, als ik je nu de gulle waarheid
zeggen moet, dan zit ik erg in angst.&#8221;</p>
<p><span class="pagenum"><a name="Page_67" id="Page_67">[67]</a></span></p>
<p>&#8222;Waarom, Stuurman? Enkel en alleen om het bedorven
water?&#8221;</p>

<p>&#8222;Neen! Het volk is ontevreden, en de nare manier van
doen van den Kapitein maakt, dat er een oproerige geest
komt. Ik heb mijne ooren en oogen niet in den zak zitten;
ik hoor en zie meer dan me lief is, rekent er op. Het
lijntje zal gauw genoeg breken.&#8221;</p>

<p>&#8222;Maar niet allen zijn oproerig. Er zijn er nog wel, die
te vertrouwen zijn,&#8221; meende Henri Quatre.</p>

<p>&#8222;Bootsman, ik heb de vertelling gehoord van Joost en ik
weet, dat hij niet gefabeld heeft, het is er toen zóó en niet
anders toe gegaan. Maar als we in dien vreeselijken toestand
moeten komen, wel, ik weet het zoo niet, maar ik
geloof, dat ik dan voor mijzelven niet zou instaan.&#8221;</p>

<p>&#8222;Maar, Stuurman!?&#8221;</p>

<p>&#8222;Het is zoo, bootsman! Zie, ik weet hoe we in dit perykel
gekomen zijn. Jelui weet het en, weest ervan verzekerd,
dat er onder het volk ook genoeg zijn, die het weten, en
zij, die het weten, zullen, als pitje bij paaltje komt, wel
zorgen dat allen op de hoogte zijn. En nu kan er op een
schip veel gebeuren. De eene ramp na de andere kan bezoek
komen brengen, als het volk den Ouwe vertrouwt, dan blijft
alles toch goed gaan. Een flinke Ouwe is in die gevaarlijke
oogenblikken en in die moeielijke uren en dagen de God
van Janmaat. Naar hem ziet iedereen; naar hem luistert
alles; op hem hopen en vertrouwen Stuurman en pluimgraaf,
Opperkoopman en kajuits-wachter. Maar wee, wee,
als men den Ouwe niet vertrouwt. Dan mag hij bevelen,
zij dreigen; dan mag hij bidden, zij lachen hem uit; dan
mag hij op zijne knieën smeeken hem gehoorzaam te zijn,
ze trappen hem opzijde. Ik ga de toekomst donker in,
mannen!&#8221;</p>

<p>Dolf en Willem keken elkander aan, en alsof ze mekaêr
in de ziel konden lezen, zoo zeiden ze, als uit één&#8217; mond:
&#8222;IJzeren Neptunus, wees gij onze Kapitein! Word het op
staanden voet eer het te laat is. Het volk zal u gehoorzamen,
dat weet je wel. Jij, en jij hebt bij het volk meer
vertrouwen in je pink, dan de Kapitein in zijn heele lichaam.&#8221;</p>

<p>&#8222;Mannen, mannen, wat zijt gij onvoorzichtig in uwe
voorstellen! De wetten verbieden het mij te doen, al wilde ik.&#8221;</p>

<p>&#8222;Daar gaat wat boven de wet, Stuurman!&#8221;</p>
<p><span class="pagenum"><a name="Page_68" id="Page_68">[68]</a></span></p>
<p>&#8222;Wat dan?&#8221;</p>

<p>&#8222;Redding uit nood, Stuurman!&#8221; sprak de bootsman.</p>

<p>Londenaar bedacht zich een oogenblik en zeide toen:
&#8222;Neen, neen, nu zeker nog niet! Maar, wat anders! Gij
kent het volk misschien beter dan ik, want ge gaat er
meer rechtstreeks mede om. Wie zijn het minst genegen
oproer te maken?&#8221;</p>

<p>&#8222;Die zijn gauw opgenoemd, Stuurman! In de eerste plaats
u niet en wij ook niet. Meester Troost der Armen is ook
geen oproermaker en Hoepel denkt er niet aan. Dirk en
Garrit, de zoogenaamde &#8222;Twee Vromen,&#8221; en de timmerman
zijn ook te vertrouwen!&#8221;</p>

<p>&#8222;Dat zijn er acht! Ga verder!&#8221;</p>

<p><ins title="niet in bron">&#8222;</ins>Er zijn er, naar ik berekenen kan, al zoo veel niet meer,
Stuurman! De ontevredenheid is algemeen!&#8221;</p>

<p>&#8222;Och kom! de kok, de bottelier en de Tweede Stuurman
dan? Die zullen toch geen oproer maken?&#8221;</p>

<p>&#8222;Zijn als de rest. Ze behooren tot dat slag van volk, dat
in den Ouwe een&#8217; God ziet waarvoor hij knielt of een
kwâjongen, dien hij ringelooren zal, al naarmate de Ouwe
is. Begrepen?&#8221;</p>

<p>Een oorverdoovend gelach liet zich op dat oogenblik op
het voorschip hooren. De drie vrienden liepen er heen in
de stille meening, dat die laatste proef met het zuiveren
van het water goed gelukt was, en dat daardoor de aanleiding
tot die luidruchtige vroolijkheid was ontstaan.</p>

<p>Spoedig echter zag men dat het wat anders was.</p>

<p>Tusschen vier verkleede matrozen, die zich het aangezicht
met gebrande kurk ingewreven hadden om er als
negers uit te zien en die vier baliemanden met kruiken en
flesschen droegen, liep iemand, die zich zooveel mogelijk
verkleed en veranderd had om op den Kapitein te gelijken.
Hieraan zou men echter niet zoo gauw gezien hebben, wien
de verkleede man voorstelde, maar de Kapitein had eenige
dagen geleden met den linkervoet in een&#8217; spijker getrapt,
en daar Troost der Armen nog niet veel baat gebracht<span class="pagenum"><a name="Page_69" id="Page_69">[69]</a></span>
had, zoo liep hij een weinig te trekkebeenen. Dit nu deed
de verkleede ook, en daardoor wist iedereen, wie er bedoeld
werd.</p>

<p>&#8222;Het is de kok!&#8221; fluisterde Dolf zijn vriend in het oor.</p>

<p>&#8222;Ja, en die anderen?&#8221;</p>

<p>&#8222;Dat zie ik zoo gauw niet. Wacht, de konstabel is er bij!&#8221;</p>

<p><ins title="niet in bron">&#8222;</ins>Ja, en &mdash; en &mdash; Hoepel! Hoepel werkelijk ook. Dat valt
me dan vreeselijk tegen, want, zie je, het is heel wat anders
dan een grapje, bedacht om de verveling te verdrijven.&#8221;</p>

<p>&#8222;Je hebt gelijk! En die andere twee gelijken wel wat op
den Tweeden Stuurman en &#8222;Kreeft.&#8221;</p>

<p>Kreeft was een matroos, wiens bovenlijf naar de linkerzijde
wat overhing. Daarom had hij ook van het andere zeevolk,
dat altijd heel vindingrijk is in het geven van bijnamen, den
naam van &#8222;Kreeft&#8221; gekregen.</p>

<p>&#8222;Wat zijn die toch van plan?&#8221; vroeg IJzeren Neptunus.
&#8222;Ik zie er een heel gevaarlijk spelletje in.&#8221;</p>

<p>&#8222;Dat zullen we zien en hooren,&#8221; antwoordde Henri Quatre.</p>

<p>De stoet hield eensklaps stil.</p>

<p>&#8222;Au! Au! Verdraaide horlevoet, wat doe je me eene pijn!
Ellendige spijker! Wie was de ezel, die hem heeft laten
vallen en laten liggen? Hij moet gebritst, gekielhaald, ja,
hij moet gehangen worden,&#8221; riep hij, die voor Kapitein
speelde en nu allerlei bewegingen maakte, alsof de wonde
aan den voet hem veel pijn veroorzaakte.</p>

<p>&#8222;Joris Kopstuk, Kapitein Pompernikkel!&#8221; luidde het antwoord
van een der lachende matrozen.</p>

<p>&#8222;Wie is die Joris Kopstuk?&#8221; klonk de vraag.</p>

<p>&#8222;Ja, Kapitein Pompernikkel,&#8221; hernam dezelfde spreker,
&#8222;Joris Kopstuk is een bijnaam, dien we hem gegeven hebben.
Zijn eigenlijke naam is Tweestrekenverkeerdwest!&#8221;</p>
<p><span class="pagenum"><a name="Page_70" id="Page_70">[70]</a></span></p>
<p>&#8222;Wat? Hoor ik goed? Maar wat naam is dat? Zulk een
naam is er in heel de Republiek der Vereenigde Nederlanden
niet! Twee-streken-verkeerd-west! Zelfs de Boschjesmannen
en Hottentotten hebben zulke malle namen niet!&#8221;</p>

<p>&#8222;Hij is ook geen Boschjesman of Hottentot, Kapitein!
Zijn Vader was een sausneger, een echte sausneger, van
komaf. Hij liet zijn zoontje in den broek doen en bestelde
hem aanboord van een schip der Compagnie. Daar bofte
dat sausnegerszoontje zoo, dat hij Kapitein op eene mooie
fluit werd.&#8221;</p>

<p>&#8222;Ik weet er niemendal van!&#8221;</p>

<p>&#8222;Dan zal u het weten! En eens op een&#8217; keer wilde het
ei wijzer zijn dan het hoen, en toen stuurde hij zijn schip
dicht bij de Linie twee streken westelijker dan alle andere
christenmenschen zouden gedaan hebben, en zooals hem ook
afgeraden werd te doen. Maar de baas had een hard vel
voor het voorhoofd zitten en dat kwam, omdat hij maar een
sausneger was. En weet u, wat er toen gebeurd is?&#8221;</p>

<p>&#8222;Ik wil me geene raadseltjes laten opgeven! Ik vaar toch
niet als jonge brasem uit!&#8221;</p>

<p>&#8222;Neen, Kapitein Pompernikkel, ik zou zoo zeggen: u vaart
als oude brasem uit!&#8221;</p>

<p>&#8222;Nu, wat vlugger! Je vertelt, alsof je jezelven een spijker
in je tong gebabbeld hebt, zooals ik er een&#8217; in mijn&#8217;
voet trapte!&#8221;</p>

<p>&#8222;En door dat twee streken westelijker sturen kwam het
schip zes weken onder de Linie te liggen en stierf de helft
van het volk aan allerlei akelige ziekten. Toch kwam het
schip, wonder boven wonder om aan den balk te schrijven,
behouden aan, en nu vaart datzelfde sausnegers-zoontje aanboord
van de &#8222;Heukelom&#8221;.&#8221;</p>

<p>&#8222;Heukelom? Heukelom? Maar wat babbelt gij toch voor
onzin? Heukelom ligt in de buurt van Asperen en van Leerdam,
van <em class="gesperrt">Leeeerdaaam</em>!&#8221;</p>

<p>&#8222;Juist, juist, jawel, Kapitein Pompernikkel! En die sausnegers-zoon
nu heeft een&#8217; spijker laten vallen en laten
liggen.&#8221;</p>

<p>&#8222;Dan moet hij gestraft worden! Op staanden voet! Een
vijftig voor de brits over een&#8217; ledigen legger!&#8221;</p>

<p><span class="pagenum"><a name="Page_71" id="Page_71">[71]</a></span></p>

<p>&#8222;Over een&#8217; ledigen legger, misschien nog wel een&#8217; schoongemaakten?
Je bent niet recht frisch! Neen, als hij over
een&#8217; legger moet, dan over een&#8217; opengemaakten vollen, nergens
anders over. Dan heeft hij pijn van achter en reuk
van voor!&#8221; riep een ander, en dit voorstel vond zooveel
bijval, dat men het met een allergeweldigst gejuich en
geschreeuw ontving.</p>

<p>&#8222;Dat loopt daar mis, Stuurman!&#8221; zeide opeens Ouwe Joost,
die met Dirk en Garrit zich van het luidruchtige troepje
afgezonderd hadden.</p>

<p>IJzeren Neptunus verstond en begreep hem. Maar wat
was er aan te doen? Het was immers nog maar een grapje?
Men wist wel wie er met dat sausnegers-zoontje of Joris
Tweestrekenverkeerdwest bedoeld werd, maar men kon er
zich nog altijd afmaken met te zeggen: &#8222;Die man of die
Kapitein bestaat immers niet?&#8221;</p>

<p>&#8222;Vooralsnog niets aan te doen, Joost,&#8221; sprak de Stuurman.</p>

<p>Ouwe Joost haalde de schouders op, zuchtte en verwijderde
zich met zijne twee jonge vrienden.</p>

<p>Toen het gelach een weinig bedaard was, begon de man,
die zich &#8222;Kapitein Pompernikkel&#8221; noemen liet, alweer zijne
stem te laten hooren, en goed ook, alsjeblief!</p>

<p>&#8222;Stilte! Stilte!&#8221; schreeuwde hij. &#8222;Je spraakt daar om Joris
Kopstuk over een&#8217; vollen legger te britsen, opdat hij pijn
van achter en reuk van voor zou hebben! Is er dan een
luchtje aan het water?&#8221;</p>

<p>&#8222;Kom en ruik, Kapitein Pompernikkel,&#8221; zeiden een paar
uit den hoop en brachten den trekkebeenenden vriend bij
een&#8217; vollen legger, die open was blijven staan om er de
akelige, bedorven lucht uit te krijgen.</p>

<p>Kapitein Pompernikkel boog zich, onder het maken van
allerlei dwaze bewegingen, over het geopende vat, maar pas
had hij dat gedaan, of hij liet zich achterover vallen en
gilde uit:<span class="pagenum"><a name="Page_72" id="Page_72">[72]</a></span> &#8222;O, benauwd! benauwd! De stank is op mijn hart
geslagen en dat klopt nu twee streken westelijker! Benauwd!
Dat is bedorven duivelsdrek!<a name="FNanchor_13_13" id="FNanchor_13_13"></a><a href="#Footnote_13_13" class="fnanchor">[13]</a> Help, help! Ik kan niet meer!&#8221;</p>

<p>Gedienstige handen schoten toe en brachten den man weer
bij de manden. Hij nam eene kruik, haalde er de stop af,
rook eens en zeide toen: &#8222;Ha, ha! Ik bekom! Dat is heel
wat anders! Dat is drank, dien de Goden hebben uitgevonden!&#8221;</p>

<p>&#8222;Wat is het dan, Kapitein Pompernikkel?&#8221;</p>

<p>&#8222;Bier, jongen, best bier! Ik heb er voor mijzelven en voor
de Officieren achter een&#8217; kelder vol! Het is echte faro, zoo
rechtstreeks uit de Brusselsche brouwerijen ontvangen. Daar
achter is het een kapitaal leven.&#8221;</p>

<p>&#8222;Waar achter?&#8221;</p>

<p>&#8222;In de kajuit van de &#8222;Heukelom,&#8221; mannen!&#8221;</p>

<p>&#8222;Dan kunnen de Officieren zich zad drinken, Kapitein!&#8221;</p>

<p>&#8222;Ja, maar ze krijgen geen bier! Ik heb den sleutel weggestopt,
want ze zijn niet zoet! Ze moeten ook maar bedorven
water drinken of van dorst sterven! Maar ik ben
om geld verlegen en kom hier mijn bier verkoopen. Ga je
gang, Slungel, mijn jongen! Ik ben Notaris en verkoop faro,
zoo uit Brussel. Jij bent mijn afslager of crieerder! Begin!&#8221;</p>

<p>Slungel was een van de zoogenaamde knechts van Kapitein
Pompernikkel, die nu opeens alweer Notaris geworden
was. Hij hief eene kruik in de hoogte en begon: &#8222;Bij afslag,
mannen, bij afslag!&#8221;</p>

<p>&#8222;Neen, bij opbod!&#8221; liet een zich hooren.</p>

<p>&#8222;Dat duurt te lang! Bij afslag! Het zijn duiten, hoort ge!
Wie geeft zestig, vijftig, veertig, twintig, tien, negen, acht,
zeven, zes....&#8221;</p>

<p>&#8222;Mijn!&#8221; riep een.</p>

<p>De kruik werd hem met de noodige grappen overgereikt
en het verkoopen van eene tweede begon.</p>

<p>Ieder, die eene kruik gekocht had, haalde er de stop af
en deed, alsof hij naar hartelust dronk.</p>

<p><span class="pagenum"><a name="Page_73" id="Page_73">[73]</a></span></p>

<p>&#8222;Ik geloof stellig, dat ze drinken,&#8221; zeide Dolf.</p>

<p>&#8222;Dat behoeft ge niet te gelooven, dat kunt ge wel voor
zeker houden. Ik heb er zoo even alles van gezien en gehoord,&#8221;
sprak Ouwe Joost. &#8222;De bottelier heeft de biervaten
aangesproken!&#8221;</p>

<p>&#8222;Kom, hoe zou hij dat durven?&#8221;</p>

<p>&#8222;Durven? Hij heeft nog meer gedurfd! Ze hebben wijn,
jenever en brandewijn ook!&#8221;</p>

<p>De Eerste Stuurman, die dat gehoord had, begaf zich
terstond naar de kajuit. Hij klopte aan de deur, doch ontving
geen antwoord. Hij klopte nog eens en nog eens, maar alles
bleef stil, doodstil. Het scheen wel, dat de kajuit geheel
verlaten was. Stil, alles stil!</p>

<p>Stil bij de deur van de kajuit en in de kajuit, ja, maar
op het voorschip niet! Hoor, hoor toch eens wat een dronkemansgezang!</p>

<p>Kapitein Pompernikkel is voorzanger!</p>

<p class="poem">
<span style="margin-left: 1em;">&#8222;Excellent is &#8217;t druivenatje!</span><br />
<span style="margin-left: 2em;">Laburdon, tierelieron!</span><br />
Als &#8217;t zoo koel komt uit het vatje!<br />
<span style="margin-left: 4em;">Laburette,</span><br />
<span style="margin-left: 3em;">Tierelierette!</span><br />
<span style="margin-left: 1em;">Laburdon, tierelieron!</span><br />
<br />
Siet het uit den roemer springen,<br />
<span style="margin-left: 2em;">Laburdon, tierelieron!</span><br />
Heysa, lustig, laet ons zingen!<br />
<span style="margin-left: 4em;">Laburette,</span><br />
<span style="margin-left: 3em;">Tierelierette!</span><br />
<span style="margin-left: 2em;">Laburdon, tierelieron!</span><br />
<br />
<span style="margin-left: 1em;">Onzen wijngod fraei ter eeren</span><br />
<span style="margin-left: 3em;">Labu....<ins title="niet in bron">&#8221;</ins></span>
</p>

<p>&#8222;Neen, neen, een ander lied, Kapitein Pompernikkel! Een
ander lied!&#8221; schreeuwde de Tweede Stuurman, en onderwijl
nog een deel van het volk zong:</p>

<p><span class="pagenum"><a name="Page_74" id="Page_74">[74]</a></span></p>

<p class="poem">
<span style="margin-left: 3em;">&#8222;Laburette, tierelieron!</span><br />
Laet ons Bacchus vrij waerdeeren,&#8221;<a name="FNanchor_14_14" id="FNanchor_14_14"></a><a href="#Footnote_14_14" class="fnanchor">[14]</a>
</p>

<p>brulde hij, want zingen kon men het waarlijk niet noemen:</p>

<p class="poem">
Wie wilt opgeschreven worden?<br />
<span style="margin-left: 1em;">Bacchus neemt soldaten aan.</span><br />
Op de bierbanck is &#8217;t slagh-orden<br />
<span style="margin-left: 1em;">Daer wij moeten vechten gaen.</span><br />
d&#8217; Herberg is de <em class="gesperrt">rendez-vous</em>,<a name="FNanchor_15_15" id="FNanchor_15_15"></a><a href="#Footnote_15_15" class="fnanchor">[15]</a><br />
Het woord is: <em class="gesperrt">&#8217;k breng het u</em>, of <em class="gesperrt">avous</em>.<br />
Vecht knecht, doot kaes en broot!<br />
<span style="margin-left: 2em;"><ins title="bron: Schenkt!">Schenckt!</ins> Drinckt!</span><br />
&#8217;t Glaesen trompet dat klinkt!&#8221;
</p>

<p>Langzamerhand kreeg het lied, dat de Tweede Stuurman
liet hooren, bijval, en met het tweede couplet zongen reeds
allen mede:</p>

<p class="poem">
&#8222;Bacchus tonneken is de trommel,<br />
<span style="margin-left: 1em;">Die men in den oorlogh slaet!</span><br />
Want men suypt daar als de drommel.<br />
<span style="margin-left: 1em;">Dat de buyk gespannen staet.</span><br />
Als een trommeltje zoo brou,<br />
Dat het daer op klincken zou!<br />
Vecht knecht, doot kaes en broot!<br />
<span style="margin-left: 3em;">Schenckt! Drinckt!</span><br />
&#8217;t Glaesen trompet dat klinckt!<br />
<br />
Bierbuyck hout drie compagniën<br />
<span style="margin-left: 1em;">Louter drinckboers in het velt,</span><br />
Om den oreloogh te bieën,<br />
<span style="margin-left: 2em;">Aen den dorst, die &#8217;t keelgat quelt.</span><br />
Dikke Pier is kolonel!<br />
Hij brenght de drinckbroer elckeen snel.<br />
Vecht knecht, doot kaes en broot!<br />
<span style="margin-left: 3em;">Schenckt! Drinckt!</span><br />
&#8217;t Glaesen trompet dat klinckt.<br />
<br />
Hei, coraedje! Jan Potaedje<br />
<span style="margin-left: 1em;">Drinckt dat syne neus wordt root,</span><br />
&#8217;t Is een teycken van coraedje,<br />
<span style="margin-left: 1em;">Van coraedje die es groot!&#8221;</span>
</p>

<p><span class="pagenum"><a name="Page_75" id="Page_75">[75]</a></span></p>

<p>Verder hoorde IJzeren Neptunus niet meer naar dat
gebrul; want zijn geduld was ten einde en na vruchteloos
beproefd te hebben de deur, die van binnen gesloten was,
te openen, trapte hij ze in.</p>

<p>Bij het walmend licht van eene vetkaars, die reeds in
de pijp brandde, zag hij den Kapitein onder de rustbank op
den vloer liggen. Hij lag er stil, doodstil, en sliep.</p>

<p>Eene sterke lucht van brandewijn en een beker, die nog
half vol met dit vocht was, zeiden hem genoeg, wat er
gebeurd was.</p>

<p>De man, die zichzelven te hoog geschat had om den
raad, van een&#8217; veel ouderen Scheepskapitein op te volgen,
had nu geen&#8217; moed genoeg gehad om het gevaar, waarin
hij manschap en schip gebracht had, het hoofd te bieden.</p>

<p>Hij had zich dronken gemaakt en lag als een lijk op den
grond, om in den slaap te vergeten, dat hij niets anders
was dan een hooghartige lafaard.</p>

<p>Zonder goed na te denken, wat hij deed, snelde de Stuurman
nu naar de hut van den Opperkoopman, die sinds den
vorigen dag ziek in de kooi lag om dezen te vertellen in
welken toestand hij den Kapitein gevonden had. Er moest,
het mocht kosten, wat het wilde, raad geschaft worden. In
zijne haast vergat hij echter de deur der kajuit te sluiten.</p>

<p>Terwijl de brave Stuurman nu met den Opperkoopman
middelen beraamde om het oproer, en misschien allerlei
ongelukken te voorkomen, schreeuwde Kapitein Pompernikkel
in dronkemanstaal en met echten dronkemansmoed: &#8222;Halloh,
mannen, frisch op! Naar Joris Kopstuk! Hij zal naar onze
pijpen dansen zoo mooi of zoo leelijk, als je het nog nooit
gezien hebt.&#8221;</p>

<p>&#8222;Ja, ja, Joris Kopstuk zal dansen,&#8221; riepen er een paar.
&#8222;We moeten bij al onze ellende toch een beetje verzet
hebben ook!&#8221;</p>

<p>Zwaaiende, gierende, zingende en schreeuwende kwam de
menigte bij de kajuit en....</p>

<p><span class="pagenum"><a name="Page_76" id="Page_76">[76]</a></span></p>

<p>&#8222;De baas heeft een graantje gepikt! Hoezee! Jongens, de
Ouwe heeft de hoogte en ligt nu heelemaal Noord! Zijn
kompas wijst glad mis,&#8221; schreeuwde de Tweede Stuurman.</p>

<p>&#8222;Terug! Terug!&#8221; klonk op eenmaal eene stem.</p>

<p>Het was Henri Quatre, die, gevolgd door Dolf, Joost, Dirk
en Garrit, zich voor den woesten hoop plaatste.</p>

<p>&#8222;Verloopen student, commandeer den hond en blaf zelf,&#8221;
schreeuwde de bottelier en greep den bootsman aan, doch
deze, die voor geen klein geruchtje vervaard was, smeet
den aanvaller in een oogenblik zóó hardhandig neer, dat alle
beenderen en ribben in zijn lijf &#8222;krak&#8221; zeiden.</p>

<p>&#8222;W&mdash;w&mdash;wat moet, zal, wat moet dat&mdash;dat hier?&#8221; klonk
thans de dronkemans-stem van den Kapitein, die door al
het geweld een weinig tot zichzelven kwam.</p>

<p>&#8222;Dronken varken, geef ons goed water,&#8221; riep de Tweede
Stuurman. &#8222;Hoort ge waarachtig nog, ja?&#8221;</p>

<p>&#8222;Maak ijzeren bouten&mdash;bouten&mdash;gloeiend&mdash;gloeiend, en
stop&mdash;stop&mdash;die&mdash;dan&mdash;dan&mdash;in&mdash;in&mdash;het&mdash;w&mdash;wa&mdash;water,&#8221;
zeide de Kapitein met dubbelslaande tong.</p>

<p>&#8222;Hoort ge het wel, mannen? De Kapitein geeft een&#8217;
goeden raad, en het zal verstandig zijn dien op te volgen,&#8221;
zeide de Opperkoopman, die half gekleed in de kajuit kwam.</p>

<p>&#8222;Jij met je goeden raad!&#8221; riep een der ruwste matrozen.
&#8222;Wat weet me zoo&#8217;n kruidenier, die peperhuiskens plakken
en kaneel afwegen kan, van een&#8217; goeden raad! Loop voor
mijn part naar de maan!&#8221;</p>

<p>&#8222;Ga jij eens mee maat, dan zal ik je &#8217;reis vertellen waar
je de maan kunt zien ondergaan,&#8221; sprak IJzeren Neptunus
op kalmen toon en hij droeg den oproerigen matroos zoo
gemakkelijk de kajuitstrap op, alsof hij een bakerkind in
de armen had.</p>

<p>&#8222;Naar boven, mannen, naar boven!&#8221; liet zich nu de
Tweede Stuurman hooren. &#8222;Die IJzeren Neptunus zal een
ongeluk aan Maaikenneef begaan! Mee! Mee!&#8221;</p>

<p>In een oogenblik was nu de dolle menigte op het dek.</p>

<p><span class="pagenum"><a name="Page_77" id="Page_77">[77]</a></span></p>

<p>IJzeren Neptunus stond heel bedaard met Maaikenneef
in de handen bij de verschansing.</p>

<p>&#8222;Als je één&#8217; stap nader komt gaat hij overboord voor de
haaien, zoo waar als ik hier voor je sta, lafhartige schreeuwers,&#8221;
sprak de sterke man, en met eene onbegrijpelijke
kracht hief hij met de linkerhand Maaikenneef op en hield
hem half overboord.</p>

<p>Toen de anderen dat zagen, stonden ze een oogenblik ontzet
stil. Dat was eene kracht, die boven hunne bevatting ging.</p>

<p>&#8222;Hij durft niet, mannen!&#8221; schreeuwde de Tweede Stuurman
en naderde den reus. Deze evenwel stak plotseling de vrije
rechterhand uit en greep dezen tweeden belhamel ook zoo
beet, dat deze zich niet verroeren kon.</p>

<p>&#8222;Nog eenmaal, terug, mannen, of er gaan er twee overboord,&#8221;
zeide de sterke man op zulk een&#8217; ijzingwekkenden,
kalmen toon, alsof er niets bijzonders aan de hand was.</p>

<p>Zijne oogen straalden vuur, en even als bij een hollend
paard, waren zijne neusgaten wijd geopend. Hij geleek een
reus uit de fabelleer, en nooit had hij zijn&#8217; bijnaam van
&#8222;IJzeren Neptunus&#8221; meer eer aangedaan dan in dit vreeselijke
oogenblik. De matroos en de Tweede Stuurman konden
letterlijk niets doen; ze waren als poppekens in de handen
van een&#8217; grooten schooljongen.</p>

<p>Zij, die niet tot de oproermakers behoorden, schaarden
zich om hun&#8217; Aanvoerder en eindelijk kwam ook de Kapitein
op het dek aanzwaaien.</p>

<p>&#8222;Sm&mdash;smijt ze&mdash;over&mdash;overb&mdash;boo&mdash;boord, stuur&mdash;Stuurman!&#8221;
beval hij. &#8222;Smijt ze voor&mdash;voor&mdash;voor&mdash; doe ze&mdash;smijt
ze....&#8221;</p>

<p>&#8222;Brengt dat dronken schandaal weg, mannen! Ik neem
het bevel van het schip op me,&#8221; sprak de Eerste Stuurman.
&#8222;Als we te Batavia komen, leveren we hem uit.&#8221;</p>

<p>&#8222;Of hij levert ons uit, als oproermakers! Wij weten immers
bij ondervinding, dat de Heeren een&#8217; matroos niet zoo gauw
gelooven, en vooral hier niet, want de <ins title="bron: Kapiten">Kapitein</ins> staat hoog<span class="pagenum"><a name="Page_78" id="Page_78">[78]</a></span>
aangeschreven bij de Compagnie! Wij loopen dus gevaar
een&#8217; put voor onszelven te graven,&#8221; sprak meester Troost
der Armen, die zoo wat tusschen de beide partijen stond.</p>

<p>&#8222;Hiervoor sta ik u borg,&#8221; dus liet de Opperkoopman zich
hooren. &#8222;Ik zal een stuk schrijven en daarin alles uit elkander
zetten waarom wij hem niet langer als onzen Gezagvoerder
erkennen en onzen Eersten Stuurman tot Kapitein aanstellen.
Het kan niet langer zoo gaan. Die man zal ons
anders allen aan de golven prijsgeven. Hij is totaal waanzinnig.&#8221;</p>

<p>&#8222;Ja, en als hij dan verhoord wordt, zal hij zeggen, dat we
oproer gemaakt hebben,&#8221; zeide nu de Tweede Stuurman, die
door &#8222;IJzeren Neptunus&#8221; losgelaten was. Ook Maaikenneef
was weer vrij en heelemaal binnenboord.</p>

<p>&#8222;Hij was dronken toen dat gebeurde,&#8221; meende Henri
Quatre, &#8222;en bovendien het was zijne schuld. Tegen den raad
in van den Kapitein van de &#8222;Nieuwpoort&#8221; heeft hij twee
streken westelijker laten sturen en ons daardoor in deze
perykelen gebracht. Hij was dus de oorzaak van het oproer.&#8221;</p>

<p>&#8222;Nu als het zóó is en zóó kan, laat dan het stuk geschreven
worden. Wij zullen het allen onderteekenen. IJzeren
Neptunus, ziehier mijn knuist, je bent een kerel! Jij bent
onze Kapitein! Was je het altijd geweest, deze heele geschiedenis
zou niet gebeurd zijn! Voor jou heb ik respect, dat
heb ik, dat hebben wij allemaal! Mannen, de hekken zijn
verhangen! Nu hebben we een&#8217; Kapitein, die waard is, dat
we dorst lijden! Alles in orde en geen vuiltje aan de lucht!
Leve IJzeren Neptunus, onze Kapitein!&#8221; riep Maaikenneef.</p>

<p>Wonderlijk volkje, die varensmannen. Zóó zijn ze als
tijgers en zóó zijn ze als kinderkens. Velen hadden tranen
in de oogen en allen riepen: &#8222;Leve onze nieuwe Kapitein!&#8221;</p>

<p>&#8222;Hoezee!&#8221; juichte de Tweede Stuurman en meende inderdaad
wat hij zoo luid liet hooren.</p>

<p>&#8222;Dolf, ga dadelijk mede om het stuk op te stellen,&#8221; beval
de Opperkoopman.</p>

<p><span class="pagenum"><a name="Page_79" id="Page_79">[79]</a></span></p>

<p>Er scheen dus een einde aan de zaak gekomen te zijn.</p>

<p>Maar....</p>

<p>Het drinkwater, het drinkwater!</p>

<p>Men proefde het, en het was nog even bedorven.</p>

<p>&#8222;Volgt dan den raad van onzen gewezen Kapitein, mannen!
Maakt ijzeren bouten gloeiend en steekt die in het water,&#8221;
sprak Kreeft. &#8222;We moeten geen middel onbeproefd laten.&#8221;</p>

<p>Alleman was terstond in de weer om dien raad op te volgen.</p>

<p>De smeêkolen werden in de kombuis gebracht en weldra
had men eenige staven witgloeiend.</p>

<p>&#8222;Hier, hier, in dit vat,&#8221; riep Hoepel.</p>

<p>Het werd geopend, de staven gingen er in, en &mdash;</p>

<p>Een vreeselijke vlam sloeg uit het vat naar buiten.</p>

<p>Men had de witgloeiende ijzers in een vol vat Franschen
brandewijn gestoken. De oproermakers hadden het met behulp
van den bottelier, die de sleutels had, boven op het
dek gebracht en nu dacht niemand er aan, dat het er nog
altijd stond. De drank was in den man en de wijsheid in
de kan gekomen.</p>

<p>Het vat sprong en het brandende vocht stroomde langs
het dek en bereikte een&#8217; hoop touwen, die pas geteerd waren.
Ook deze vatt&#8217;en vuur.</p>

<p>Iedereen deed, wat hij kon, om de vlammen te blusschen.
Ook de kok, die voor het vuur in de kombuis te zorgen
had, verliet zijn&#8217; haard en de ijzeren bouten, die er nog in
lagen. Door de vreeselijke hitte smolten deze en het vloeibare
ijzer lekte op den grond en veroorzaakte brand, waar
niemand dien op dat oogenblik zocht. Eene pan vet vatte
vuur en weldra sloegen ook daar de vlammen uit.</p>

<p>&#8222;Brand! Brand!&#8221; riep de kok, die het nieuwe, dreigende
gevaar het eerst ontdekte. &#8222;Brand in de kombuis!&#8221;</p>

<p>&#8222;Vlucht! Vlucht!&#8221; riep een uit den hoop. &#8222;De booten in!&#8221;</p>

<p>&#8222;Wie het waagt eene boot los te maken, schiet ik als
een&#8217; hond neer,&#8221; liet IJzeren Neptunus zich hooren.</p>

<p>Op dit oogenblik kwam Hoepel aansnellen en riep:<span class="pagenum"><a name="Page_80" id="Page_80">[80]</a></span> &#8222;De
vlammen zijn al door de scheuren der beschotten in het
ruim geslagen! Nog een oogenblik en ze zijn bij het kruit!&#8221;</p>

<p>&#8222;Vluchten! Vluchten!&#8221; klonken reeds meerdere stemmen.</p>

<p>De oude oproermakers-geest, zoo even onderdrukt, kwam
weer met kracht boven.</p>

<p>&#8222;Ik laat me niet verbranden, mannen! De booten in!&#8221; riep
Kreeft. &#8222;Vooruit! Wie zijn leven lief heeft, die volge mij!&#8221;</p>

<p>Het baatte niet of IJzeren Neptunus er nu twee beetpakte
en dreigde overboord te smijten.</p>

<p>Het hielp niet, dat Henri Quatre, Dolf, Ouwe Joost, Hoepel,
de Opperkoopman, de Scheepsbarbier, Dirk en Garrit zich
bij hun&#8217; nieuwen Kapitein aansloten. De oproermakers waren
te ver in de overmacht, niet alleen door getal, maar ook
door wapenen; want de konstabel en zijn maat, die mede
tot de rebellen behoorden, hadden geladen musketten, pistolen,
kruit en lood uitgedeeld, waarna ze den sleutel van het
wapen- en kruitmagazijn in zee gesmeten hadden.</p>

<p>Inmiddels nam de brand overal toe en de booten werden
neergelaten en wie geen&#8217; moed had om te blijven, vluchtte.</p>

<p>Ook Garrit, de Scheepsbarbier en de Opperkoopman kwamen
in eene boot terecht.</p>

<p>Op dat oogenblik stak er een zuchtje wind op, het fluitschip
kwam in beweging, en brandende passeerde het in
dien nacht de Linie.</p>

<p>Maar geen was er, die er aan dacht.</p>

<p>Zonder iets aan het voortwoekeren der vlammen te kunnen
doen, stonden IJzeren Neptunus, Henri Quatre, Joost,
Hoepel, de Tweede Stuurman en Dolf bij elkander op het
achterschip.</p>

<p>&#8222;De &#8222;Leerdam&#8221; komt er slechter af dan de &#8222;Het Huys
ter Horst&#8221;,&#8221; bromde Joost. &#8222;We zijn voor de haaien, mannen!
Als het kruit vuur vat dan....&#8221;</p>

<p>Daar viel de groote mast overboord en bijna op hetzelfde
oogenblik volgde de fokkemast.</p>

<p>&#8222;Mannen,&#8221; sprak de nieuwe Kapitein,<span class="pagenum"><a name="Page_81" id="Page_81">[81]</a></span> &#8222;de booten zijn
alle weg. Over een klein kwartier vat het kruit vuur en
dan zijn we allen verloren. Ons eenig behoud is om overboord
te springen en te trachten op de masten te komen.
Komt, het kan niet anders!&#8221;</p>

<p>De trouwe mannen begrepen dat ook. De een na den
ander sprong overboord in zee, doch IJzeren Neptunus
bleef achter.</p>

<p>Eindelijk kwam hij ook met .... den dronken Kapitein.</p>

<p>Hij sloeg den linkerarm om hem heen en onder het korte
gebed: &#8222;Goede God, sta ons bij!&#8221; plofte hij ook in zee.</p>

<p>Wat een held was die man in dat oogenblik!</p>

<p>De Opperkoopman zag het aan en mompelde: &#8222;Dat is nu
eerst nog eens eene schoone en edele daad! Die eenvoudige
stuurman, hij is een groot man!<ins title="bron: &#8217;">&#8221;</ins></p>



<hr class="chap" />

<h2>ZESDE HOOFDSTUK.<br />

Alével ferme kerels.</h2>


<p>&#8222;Zoo, Dirk, jongen, ben je ook boven water?&#8221; vroeg Henri
Quatre, die gelukkig post gevat had op den grooten mast,
aan Dirk, die op een ander stuk hout kwam aandrijven.</p>

<p>&#8222;Ja, bootsman, ja! Maar hebt ge onzen nieuwen ouwe in
zee zien springen met den ouden ouwe?&#8221;</p>

<p>Het was eene malle vraag en dat nog wel in een oogenblik,
dat men aan het grootste gevaar bloot gesteld was.
Toch schoot Henri Quatre onwillekeurig in den lach en zeide:<span class="pagenum"><a name="Page_82" id="Page_82">[82]</a></span>
&#8222;Jij met je nieuwen en ouden ouwe, je doet een mensch
nog lachen, als hij ieder moment gevaar loopt van in zee
te duikelen en door haaien verslonden te worden. Maar
gezien, ja, ik heb het gezien! Wat een kerel! Kijk, kijk,
daar komt hij aanzwemmen!&#8221;</p>

<p>&#8222;Konden we hem maar helpen en wat toegooien, een
touw of zoo iets,&#8221; zeide Dirk. &#8222;Maar ik zie niets.&#8221;</p>

<p>&#8222;Gooi maar niemendal, maat, en houd je liever maar vast.
Het is wel hardvochtig zijn&#8217; medemensen misschien zoo
maar voor zijne oogen te zien verdrinken, maar het hemd
is nader dan de rok, mijn jongen,&#8221; sprak de bootsman.</p>

<p>&#8222;Och, Heere, hij kan niet meer,&#8221; riep Dirk.</p>

<p>Plof!</p>

<p>Wat was dat?</p>

<p>Op hetzelfde oogenblik dat Dirk riep: &#8222;Hij kan niet
meer,&#8221; vergat Henri Quatre, dat het hemd nader was dan
de rok en zwom naar IJzeren Neptunus om dien te helpen.
Met vereenigde pogingen kwamen de twee wakkere kerels
met den Kapitein, die nu heelemaal ontnuchterd was, op
den grooten mast. Wat verder zwommen Joost en Hoepel
terwijl Dolf zich wanhopig aan een stuk waarloos hout,
dat overboord gevallen was, vastklampte.<a name="FNanchor_16_16" id="FNanchor_16_16"></a><a href="#Footnote_16_16" class="fnanchor">[16]</a></p>

<p>Gelukkig waren de twee booten niet zoo ver van het
schip, of ze konden de rondzwalkende achterblijvers hulp
komen bieden, en zóó waren ze nu niet, om dat na te
laten. Ze zeilden en roeiden met alle macht naar de arme
mannen en mochten het geluk smaken allen te redden. Alleen
de Tweede Stuurman werd niet gevonden en daar men
vreesde in de nabijheid van het brandende schip te blijven,
zoo gaf men het zoeken spoedig op en verwijderde zich
zoo schielijk mogelijk.</p>

<p>Intusschen was het geheel dag geworden, en juist toen
de zon boven de kimmen rees, vloog de &#8222;Leerdam&#8221; met
een&#8217; vreeselijken slag in de lucht. De beweging daardoor in
het water veroorzaakt was zoo sterk, dat de twee vol geladen
booten bijna omsloegen. Men kwam dit gevaar evenwel<span class="pagenum"><a name="Page_83" id="Page_83">[83]</a></span>
gelukkig te boven; een ander echter, neen, vele andere
gevaren ging men te gemoet.</p>

<p>De twee booten toch, waarvan slechts de eene zeil voerde
en de andere moest geroeid worden, waren overvol; men
kon zich amper bewegen. Dan had men geen&#8217; druppel
drinken en geen stuk eten aanboord. Een kompas om naar
te sturen had men niet. De wind was op het oogenblik
flauw, maar hij kon opsteken en tot storm aangroeien. En
wat zou men in een&#8217; storm met twee zulke wrakke vaartuigen
op het midden van den Oceaan beginnen?</p>

<p>Wie weet, als men de stormen misliep, hoeveel dagen
men zonder eten of drinken zou moeten doorbrengen! En
dan onder de Linie met zulk eene hitte!</p>

<p>&#8222;Weet je wat, mannen,&#8221; dus sprak IJzeren Neptunus
toen de twee booten tegen elkander lagen, &#8222;er moet raad
geschaft worden! Zoo kunnen we niet blijven!&#8221;</p>

<p>&#8222;Mag ik spreken?&#8221; vroeg de gewezen Kapitein, terwijl
hij vreemde pogingen aanwendde om op te staan.</p>

<p>&#8222;Daartoe heeft ieder het recht, die meent dat hij een&#8217;
goeden raad weet te geven,&#8221; zeide de Eerste Stuurman.
&#8222;Niemand zal zich daar tegen verzetten!&#8221;</p>

<p>&#8222;Welnu dan,&#8221; hernam de vernederde man, &#8222;welnu dan!
Mijne trotschheid heeft u allen in dezen toestand gebracht.
Ik wil dit niet ontkennen. Het is zoo!&#8221;</p>

<p>&#8222;Eeuwig jammer dat hij het niet eene week vroeger
heeft willen erkennen,&#8221; mompelde Hoepel.</p>

<p>&#8222;Wat die man daar zegt, doet mij meer leed dan ik u uitdrukken
kan, mannen, want ik gevoel het, dat hij waarheid
spreekt. Maar nu mijn raad. Gij hebt goed gedaan Stuurman
Londenaar tot uw&#8217; Gezagvoerder te benoemen. Al was ik
het nog, ik zou het niet lang meer wezen. Ik ben inwendig
gekneusd, en ik weet zeker, dat ik vandaag of morgen aan
die wonden sterven moet. En nu, in het aangezicht van
den dood, zeg ik u dit: &#8222;Gehoorzaamt onvoorwaardelijk uw&#8217;
nieuwen Kapitein Stuurman Londenaar, bijgenaamd<span class="pagenum"><a name="Page_84" id="Page_84">[84]</a></span> &#8222;IJzeren
Neptunus&#8221;; want als er redding mogelijk is, dan kan hij
de man zijn, die met Gods hulp u die redding bezorgt. Hij
is in deze streken goed bekend, en als hij raad noodig
heeft, dan zal &#8222;Ouwe Joost&#8221; dien geven. Deze man zou ik
tot uw&#8217; Kapitein benoemen, als Londenaar er niet was.
Hij is een bevaren matroos, meer dan ieder uwer. Maar
als ge redding wilt, dan moet ge in de eerste plaats naar
de plek terugkeeren, waar de &#8222;Leerdam&#8221; in de lucht vloog.
Vischt daar op, wat ge kunt, en zoekt vooral beschuit- en
watervaten.&#8221;</p>

<p>&#8222;Er kan immers niets meer in de booten, Kapitein!&#8221;
zeide Henri Quatre. &#8222;Ze zijn nu al meer dan vol!&#8221;</p>

<p>&#8222;Ik ben uw Kapitein niet meer, bootsman! En dat er
niets meer in de booten kan, dat zie ik. Het plekje waar
ik zit, is te klein om er iets te bergen; vandaag of morgen
zal het wel onder u allen verdeeld zijn. Maar beproeft nu
losse balken, of welk ander houtwerk ook, met touwen
aan elkander te binden. Sjort daarop den voorraad vast, en
neemt dat soort vlot dan mede op sleeptouw. Als ge ....
als ge....&#8221;</p>

<p>De voormalige Kapitein zakte in elkander.</p>

<p>&#8222;Vergeving, mannen! Genade, o, mijn God, genade &mdash; gena....&#8221;
bracht hij stamelend uit en gaf den geest.</p>

<p>&#8222;Dat is de eerste doode, mannen,&#8221; sprak de nieuwe
Kapitein. &#8222;Wie weet hoe velen onzer hem volgen.&#8221;</p>

<p>&#8222;Gelukkig de slechtste,&#8221; bromde Kreeft.</p>

<p>&#8222;Hij was niet zoo slecht, mannen! Zijn laatste raad legt
hiervan getuigenis af. Ik heb meer met hem gevaren en ik
weet dat hij knap, zeer knap was en niet gauw uit het
veld geslagen ook. Deze reis was zijne ongeluksreis,&#8221; sprak
Ouwe Joost. &#8222;Ik heb het dadelijk gedacht, dat het verkeerd
zou uitloopen. Ja, dat heb ik; want het laatste levende
wezen, dat ik in het Vaderland aan den wal zag, was eene
zwarte kat.&#8221;</p>

<p>Niemand was er, die den bijgeloovigen zeeman tegensprak.<span class="pagenum"><a name="Page_85" id="Page_85">[85]</a></span>
Al geloofde men nu niet aan allerlei voorteekens, van zwarte
katten hield men toch niet.</p>

<p>&#8222;Ouwe Joost heeft gelijk, mannen! Onze ouwe was zoo
kwaad niet en daarom laten we hem alles vergeven en een
zeemansgraf geven. Barbier, wees zoo goed en bid,&#8221; sprak
Kapitein Londenaar. &#8222;Eene eerlijke begrafenis mag hij toch
wel hebben.&#8221;</p>

<p>Het was een aandoenlijk oogenblik toen, bij gebrek aan
een&#8217; ziekentrooster, de scheepsbarbier daar met luide stem
het &#8222;Onze Vader, die in de Hemelen zijt,&#8221; uitsprak.</p>

<p>Zoodra hij &#8222;Amen&#8221; had gezegd, werd de doode overboord
geschoven en aan de golven toevertrouwd.</p>

<p>&#8222;Dat twee graden westelijker toch zooveel rampen kunnen
veroorzaken,&#8221; fluisterde Dirk zijn&#8217; broeder in het oor.</p>

<p>&#8222;En nu, mannen, den laatsten raad van den doode ten
uitvoer gebracht,&#8221; sprak Kapitein Londenaar en stuurde de
zeilboot naar de plaats waar de &#8222;Leerdam&#8221; in de lucht
gevlogen was.</p>

<p>Al spoedig had men een heel stuk van het achterdek gevonden
en hoewel dit wel wat zwaar was om het mee op
sleeptouw te nemen, begreep men toch, dat men op het
zwaarste voorwerp ook het meeste bergen kon. Het was
zelfs zoo groot, dat het gemakkelijk tien of twaalf man
dragen kon zonder dat het kantelde. Van de masten sneed
men zooveel touwen af, als men maar kon, en toen ging
men aan het opvisschen van vaten. Men was zoo gelukkig
drie tonnetjes bier en een paar vaatjes wijn te vinden. De
leggers met water schenen stuk geslagen te zijn, althans
men vond ze niet. Een paar vaten beschuit, een ton pekelspek
en nog heel wat andere dingen kwamen nu op het vlot.</p>

<p>&#8222;Daar drijft mijne medicijnkist,&#8221; riep de scheepsbarbier.</p>

<p>&#8222;Laat die maar drijven! Ze zou ons misschien meer
kwaad dan goed doen,&#8221; zeide de Kapitein.</p>

<p>&#8222;Maar er is een haarlok in van mijne lieve Moeder!&#8221;
liet de barbier zich hooren.</p>

<p><span class="pagenum"><a name="Page_86" id="Page_86">[86]</a></span></p>

<p>&#8222;Van zijn meisje!&#8221; spotte er een.</p>

<p>Plomp!</p>

<p>Daar sprong de barbier in zee, zwom naar zijne kist en
bracht ze gelukkig op het vlot.</p>

<p>Met een sleuteltje deed hij ze open en vol vreugde riep
hij uit: &#8222;Alles droog, gelukkig, alles droog!&#8221;</p>

<p>&#8222;Behalve de man zelf, die druipt!&#8221; liet dezelfde spotter
zich weer hooren, doch toen hij nog meer wilde zeggen,
hield hij zich in, want de barbier drukte een lok grijze haren
tegen de lippen en zeide: &#8222;Dag, Moeder! Dag, lieve Moeder!
Je jongen is er nog en hoopt u weer te zien!&#8221;</p>

<p>Zie, dat had men nu toch van dien mallen Meester Troost
der Armen niet kunnen denken.</p>

<p>&#8222;En hier is wat voor u, Kapitein,&#8221; hervatte de barbier.</p>

<p>&#8222;Een potje troost soms?&#8221; vroeg deze.</p>

<p>&#8222;Ja, wel troost, maar geen troost der armen, Kapitein!
Doe het doosje maar open!&#8221;</p>

<p>De Kapitein deed het en riep uit: &#8222;Goud, goud, duizendmaal
meer dan goud! Een kompasje, mannen, een echt Amsterdamsch
zeekompasje! Ha, dat is een schat! Dankje, dankje, hoor!&#8221;</p>

<p>Dat was nog eerst eene mooie vondst!</p>

<p>Hoe gebrekkig het kleine voorwerp ook was, men had in
allen gevallen wat om er den koers naar te richten, hoewel
men daarom nog niet wist waar men was.</p>

<p>Zoodra men het voornaamste opgevischt en op het vlot
had, liet de Kapitein beschuit en wat bier ronddeelen.</p>

<p>Het was een vreemd en een gebrekkig maal; want de
beschuiten waren alle geweekt en dan in zeewater, dat
maakte ze ook niet smakelijker.</p>

<p>De lucht stond nog even helder en het water was nog
altijd kalm.</p>

<p>&#8222;We moeten de beschuiten op het vlot te drogen leggen,&#8221;
zeide de Kapitein, &#8222;want als we dat niet doen, dan zullen
ze bederven!&#8221;</p>

<p>Aan dat bevel werd gehoorzaamd en toen Dirk, die braaf<span class="pagenum"><a name="Page_87" id="Page_87">[87]</a></span>
mede geholpen had, ze daar alle zoo netjes zag liggen, zei
hij: &#8222;Precies eene groote poffertjes-pan!&#8221;</p>

<p>&#8222;Maar kermis is het hier niet, mijn jongen,&#8221; sprak Dolf.</p>

<p>De tocht ging slechts langzaam voorwaarts.</p>

<p>De zeilboot voer vooruit en was met een touw aan de
roeiboot verbonden. Aan de roeiboot had men het vlot vastgemaakt.
Om meer ruimte in de booten te hebben, hadden
tien mannen plaats op het vlot genomen.</p>

<p>Van tijd tot tijd werden de beschuiten gekeerd en in één
dag en nacht waren ze kurkdroog en kon men ze weer in
de vaten doen.</p>

<p>Intusschen begon het zuchtje wind, dat hen sedert den
vorigen ochtend wat voortgedreven had, zoo te verminderen,
dat men in de zeilboot ook de roeispanen moest gaan gebruiken
om toch wat vooruit te komen.</p>

<p>&#8222;Het weerlicht, Dirk,&#8221; zeide Garrit op den tweeden dag
des avonds tot zijn&#8217; broeder.</p>

<p>&#8222;Maak je daarover nog maar niet ongerust,&#8221; sprak de
bootsman, &#8222;dat gebeurt onder de Linie zoo dikwijls, zonder
dat er onweder of storm op volgt. Maar....&#8221;</p>

<p>&#8222;Nu, blijf niet steken! Wat wilde je nog meer zeggen?&#8221;</p>

<p>&#8222;Ja, jongen, eerst moet ik het weer zien lichten, dan zal
ik vertellen, wat ik geloof dat ik zie.&#8221;</p>

<p>Het was, alsof zelfs de natuur nu ook dit licht hun wilde
onthouden; want het duurde ontzettend lang eer het andermaal
lichtte.</p>

<p>Eindelijk, ja, even, heel even en heel flauw!</p>

<p>De bootsman liet een&#8217; lichten kreet hooren en zeide: &#8222;Een
schip! Het is een schip, dat ik bij het licht gezien heb!&#8221;</p>

<p>&#8222;Een schip!&#8221; als een loopend vuurtje ging die tijding van
het vlot naar de roeiboot en van de roeiboot naar de zeilschuit
waarin de Kapitein was.</p>

<p>&#8222;Wie praat er van een schip?&#8221; vroeg hij.</p>

<p>&#8222;Hoepel, die in de roeiboot is, heeft het mij gezegd,&#8221;
antwoordde Kreeft,<span class="pagenum"><a name="Page_88" id="Page_88">[88]</a></span> &#8222;anders weet ik het ook niet.&#8221;</p>

<p>Hoepel werd aangeroepen en deze zeide, dat de boodschap
van het vlot gekomen was en dat de &#8222;Twee vromen&#8221; het
hem gezegd hadden.</p>

<p>Nu werden de &#8222;Twee vromen&#8221; aangeroepen en Dirk, de
holle hand voor den mond zettend riep: &#8222;Schip aan bakboord!&#8221;</p>

<p>Aller oogen wendden zich nu naar de kimmen en werkelijk
bij het flauwe weerlicht ontdekte men een schip.</p>

<p>Welk schip was het?</p>

<p>&#8222;Om het even,&#8221; dus liet Kreeft zich uit, &#8222;al was het een
Spanjool of een Portugees! Beter gevangen-man dan doô-man!
Want dat zit er op!&#8221;</p>

<p>De zeilboot kwam nu naar de roeiboot en het vlot werd
bijgehaald. Men moest samen eens bespreken wat te doen.</p>

<p>Nu, de meeningen waren zeer verschillend, maar ten laatste
werd er dan toch besloten zooveel mogelijk in het gezicht
van het schip te blijven en den morgen af te wachten.</p>

<p>Wat duurde die nacht lang, vreeselijk lang!</p>

<p>Het scheen, alsof de zon ook vergat op te komen.</p>

<p>Maar eindelijk begonnen de sterren te verbleeken; de
schemering brak door en....</p>

<p>&#8222;Het is eene Portugeesche karveel!&#8221; riep Ouwe Joost.
&#8222;Ik zie het aan heel hare tuigage!&#8221;<a name="FNanchor_17_17" id="FNanchor_17_17"></a><a href="#Footnote_17_17" class="fnanchor">[17]</a></p>

<p>&#8222;Mannen,&#8221; dus liet de Kapitein zich nu hooren, &#8222;de nood
dwingt ons te handelen. Houdt uwe musketten gereed en
brandt er op los, als ik het beveel! Kunnen we er op hulp
rekenen, zooveel te beter; maar tracht men ons in den grond
te boren, dan zullen we ons leven zoo duur mogelijk verkoopen!
Dat gaat er op los!&#8221;</p>
<p><span class="pagenum"><a name="Page_89" id="Page_89">[89]</a></span></p>
<p>Och arme, wat ging dat langzaam!</p>

<p>Maar toch, men vorderde en het schip was men weldra
op een musketschot-afstands genaderd.</p>

<p>&#8222;<ins title="bron: Bootman">Bootsman</ins>, schiet een musket in de hoogte af,&#8221; beval de
Kapitein. &#8222;Ze zullen ons hooren, als ze ons niet zien!&#8221;</p>

<p>Een schot klonk over het water.</p>

<p>Maar op het schip deed men, alsof men er niemendal van
hoorde. Het bleef er doodstil.</p>

<p>&#8222;Ze schijnen doof te zijn,&#8221; meende Dirk.</p>

<p>&#8222;Of liggen op den loer om ons, als we dichtbij genoeg zijn,
ineens onze bekomst te geven,&#8221; gaf Garrit ten antwoord.</p>

<p>Weer naderde men een vijftig riemslagen en opnieuw gaf
de Kapitein bevel een musket in de lucht af te schieten.</p>

<p>Maar aanboord van den Portugees vertoonde zich geen
sterveling. Het heele dek was ledig.</p>

<p>Ja, ja, toch!</p>

<p>&#8222;Ik zie wat,&#8221; riep Dirk.</p>

<p>&#8222;Ik ook! Ik ook!&#8221; klonk het van verscheidene kanten.</p>

<p>De meeningen waren verdeeld, doch de meesten hielden
het ervoor, dat ze een&#8217; neger gezien hadden.</p>

<p>&#8222;In alle gevallen we moeten er haring of kuit van hebben,&#8221;
dus sprak de Kapitein, en thans roeide men uit alle
macht naar het schip, dat men weldra langszij lag.</p>

<p>&#8222;Hallooi! Man aanboord!&#8221; riep de bootsman op de gewone
wijze van den zeeman, die ergens aanboord wil komen.</p>

<p>Er werd geen antwoord gegeven, maar hooren, ja, hooren
deed men toch wel wat. Men kon duidelijk het rammelen
van een&#8217; ketting hooren.</p>

<p>&#8222;De booze!&#8221; mompelde Ouwe Joost en zijn gelaat betrok.</p>

<p>&#8222;Misschien wel een betooverd schip,&#8221; meende Hoepel.</p>

<p>&#8222;Of de Vliegende Hollander,&#8221; bromde Kreeft.</p>

<p>&#8222;Maar ik zal kijken wie er aanboord is,&#8221; riep Henri Quatre
en klom langs een afhangend touw naar boven.</p>

<p>&#8222;En ik volg u,&#8221; riepen Dirk en Garrit tegelijkertijd en
palmden zich ook aanboord.</p>

<p><span class="pagenum"><a name="Page_90" id="Page_90">[90]</a></span></p>

<p>Beneden bleef men in spanning tot men opeens het geroep
hoorde: &#8222;Een aap! Een aap!&#8221;</p>

<p>De valreep was nergens te vinden en het mooie en prachtig
getimmerde schip scheen geheel verlaten te zijn.</p>

<p>De bootsman gaf met de zware zeelaarzen een&#8217; stamp op
het dek en schreeuwde: &#8222;Hallooi! Hallooi! Volk!&#8221;</p>

<p>Onze aap klauterde van angst in het want.</p>

<p>Nu ging de bootsman naar de kajuit, opende die en ....
niemand was te vinden.</p>

<p>Hij snelde naar de verschansing en riep: &#8222;Een verlaten
schip! Komt! Komt!&#8221;</p>

<p>Touwen werden neergelaten en eer de zon op was, stond
de heele bemanning van de &#8222;Leerdam&#8221; voor zooverre zij
althans niet omgekomen was, aanboord van eene groote
karveel, waar geen ander levend wezen te vinden was dan
een aap, die op de mars van den grooten mast zat en allerlei
leelijke gezichten naar de vreemde mannen trok.</p>

<p>&#8222;De booten zijn weg,&#8221; riep Kreeft.</p>

<p>&#8222;En de leggers zijn ledig, schoon ledig!&#8221; voegde Dirk er
bij. &#8222;Geen druppel drinkwater is er aanboord.&#8221;</p>

<p>&#8222;Mannen,&#8221; dus ving de Kapitein aan, &#8222;ik vermoed dat
watergebrek de manschappen van dit schip met de booten
heeft doen vluchten. We willen het vaartuig onderzoeken,
maar houdt uwe musketten gereed!&#8221;</p>

<p>Het heele schip werd nu onderzocht en men bevond dat
het verlaten en buitengewoon goed geproviandeerd en rijk
geladen was.</p>

<p>Toen allen weer op het dek waren, sprak de Kapitein:
&#8222;Hoort eens, mannen, recht of geen recht! Ik neem in
naam van de Oost-Indische Compagnie bezit van dezen
bodem. Wij zullen, nu we ons eigen schip verloren hebben,
beproeven of we hiermede de Oost kunnen bereiken.
Maar laten we eerst alles aanboord halen, wat we daar beneden
hebben!&#8221;</p>

<p>Aan dit bevel werd gevolg gegeven en men werkte zoo<span class="pagenum"><a name="Page_91" id="Page_91">[91]</a></span>
vroolijk, alsof men thans alle gevaren te boven was. Dirk
en Garrit lieten zelfs een Wilhelmusje hooren.</p>

<p>&#8222;Jongens, vogels die zoo vroeg zingen, zijn overdag voor
de poes,&#8221; zeide Ouwe Joost.</p>

<p>&#8222;Nu ben je toch niet meer bang, ouwentje?&#8221; vroeg Garrit.</p>

<p>&#8222;Gij zijt een paar onnoozele brasems,&#8221; sprak de oude
man. &#8222;Ik vraag je: wat hebben we gewonnen?&#8221;</p>

<p>&#8222;Een schip! En een mooi ook!&#8221;</p>

<p>&#8222;En waarom is het verlaten?&#8221;</p>

<p>&#8222;Omdat .... omdat....&#8221;</p>

<p>Garrit voelde waar Ouwe Joost heen wilde en deze
vulde nu zelf het antwoord aan en zeide op somberen toon
tot de beide jongens: &#8222;Omdat ze van dit schip hunne doodkist
niet wilden maken! Er was geen drinken aanboord,
vat je?&#8221;</p>

<p>Dirk en Garrit stonden verslagen en voelden dat ze verbleekten.
Die Joost kon ook maar alles zeggen, zooals het
voor zijn&#8217; mond kwam.</p>

<p>&#8222;Zoo, is nu op eenmaal alle moed weg?&#8221;</p>

<p>&#8222;Dat zou wel wonder zijn, als een mensch niet akelig
werd van zulke vertellingen en zulke vreeselijke voorspellingen!&#8221;</p>

<p>&#8222;Geene voorspelling en het is nog veel minder eene vertelling,
jonge borst! Het is eene waarheid!&#8221;</p>

<p>&#8222;Nu, goed, eene waarheid! Maar dan toch eene waarheid,
die iemand allen moed ontneemt,&#8221; meende Garrit.</p>

<p>&#8222;Jong bloed bruist wel, maar koelt gauw,&#8221; zeide Ouwe
Joost. &#8222;Dat valt van het eene uiterste in het andere. Er
is verschil tusschen moed en overmoed, jongens! Maar dat
zult ge eerst later wel leeren begrijpen, als je even als ik,
met den eenen voet op het zesde kruisje van je leven
staat. Gaat maar mede! De ouwe heeft ons geroepen. Hij
zal stellig wel wat te zeggen hebben waarnaar we met
beide ooren luisteren mogen.&#8221;</p>

<p>De twee broeders volgden hem naar het middenschip<span class="pagenum"><a name="Page_92" id="Page_92">[92]</a></span>
waar Kapitein Londenaar bij den grooten mast had plaats
genomen.</p>

<p>&#8222;Mannen,&#8221; dus begon hij, &#8222;wij zijn hier aanboord van een
ander schip. Naar al wat ik ervan gezien heb, is het eene
karveel, die de tweede reize naar de Oost maakt. Weet
iemand uwer hoe ze heet? Heeft iemand den naam soms
ook gezien?&#8221;</p>

<p>&#8222;Ik zal wel eens gaan kijken, Kapitein,&#8221; zeide Dolf en
liet zich bij den hoogen achtersteven, spiegel geheeten, langs
een touw afzakken. Spoedig kwam hij terug en nauwelijks
was zijn hoofd boven den spiegel zichtbaar of hij riep:
&#8222;Het is de &#8222;Vossa Senñora de la Victoria&#8221;, vrienden!&#8221;</p>

<p>&#8222;Dan verdoop ik ze in &#8222;De nieuwe Leerdam&#8221;, dat is een
goede naam,&#8221; hernam Kapitein Londenaar. &#8222;Maar die oude
naam moet hoe eerder hoe beter met verf overdekt en door
den nieuwen vervangen worden. Dat is uw werk, meester
timmerman! Zwarte verf is hier en witte zullen we wel
vinden.&#8221;</p>

<p>De timmerman zocht een paar matrozen op om hem te
helpen en was weldra aan den arbeid. De overigen bleven
staan, altijd in afwachting van hetgeen er verder gezegd
of bevolen zou worden.</p>

<p>&#8222;Op onzen tocht hebben we twee mannen verloren en we
zijn op het oogenblik zonder Stuurlieden,&#8221; dus sprak de
Kapitein. &#8222;Naar ik meen zal de Opperkoopman er wel niet
tegen hebben, als ik Dolf van hem afneem en tot Stuurman
aanstel met zijn&#8217; vriend Willem de Stichtenaar. Hoepel zal
dienst doen als bootsman en Kreeft als bootsmansmaat.
Zoo zijn de rollen verdeeld en weet ieder, wat hij doen moet!&#8221;</p>

<p>Ouwe Joost, schudde het hoofd en zeide: &#8222;Het zal niet
gaan, Kapitein, het zal waarlijk niet gaan!&#8221;</p>

<p>&#8222;Wel, waarom niet Joost?&#8221;</p>

<p>&#8222;We hebben niet leeren varen met Latijnsche tuigage!&#8221;</p>
<p><span class="pagenum"><a name="Page_93" id="Page_93">[93]</a></span></p>
<p>&#8222;Dat is waar ook, Joost!&#8221;</p>

<p>&#8222;Zouden we nu van de windstilte, die er nog is, geen
gebruik maken om de tuigage op Hollandsche manier in te
richten, Kapitein?&#8221; vroeg de oude. &#8222;Ik geloof dat het verstandig
zal zijn, als we dat doen.&#8221;</p>

<p>&#8222;Er is waarloos hout genoeg aanboord en zeilen hebben
we genoeg op het vlot gehad. Komt aan, alle man aan het
werk. Wie weet hoe spoedig we uit den nood zijn!&#8221;</p>

<p>Op deze woorden vergat ieder voor een oogenblik zijn&#8217;
dorst en begaf zich aan den arbeid.</p>

<p>De aap, die rustig alles gezien had, kreeg het op de
mars te kwaad en klom in het topje van den mast.</p>

<p>&#8222;Wacht, beest, wat heb jij daar voor moois?&#8221; riep Garrit,
die zag dat de aap wat blinkends in den poot hield.</p>

<p>De jongen klom het vlugge dier na, doch toen hij meende
het te grijpen, deed het een&#8217; reuzensprong en kwam in den
anderen mast terecht.</p>

<p>&#8222;Wel verdraaid, dat sprongetje doe ik je niet na,&#8221; zeide
onze matroos en keek eens rond. Hij zag niets, doch op
het punt zich naar beneden te laten glijden, meende hij
heel in de verte toch iets te zien. Het was iets, dat blonk
en schitterde.</p>

<p>&#8222;Kom naar beneden, slingeraap,&#8221; schreeuwde de nieuwe
bootsman. &#8222;Kom, Kees! Goed volk! Kom beest!&#8221;</p>

<p>&#8222;Ik zie, ik zie,&#8221; riep Garrit.</p>

<p>&#8222;Twee apen in den mast! Kom af,&#8221; liet Dolf zich hooren.
&#8222;Dat beest daar boven zal zijn fortuin wel vinden.&#8221;</p>

<p>&#8222;Neen, ik zie een zeil in het Zuidwesten!&#8221;</p>

<p>&#8222;Een zeil?&#8221; riep Kreeft, die in den anderen mast zat,
&#8222;een zeil! De Hemel beware ons! Dat is eene stormwolk!&#8221;</p>

<p>Eene stormwolk!</p>

<p><em class="gesperrt">Bange</em> tijding! Hoe zou &#8222;De nieuwe Leerdam&#8221; zich
houden? En niet half klaar!</p>

<p><em class="gesperrt">Goede</em> tijding! Men had nu kans buiten den gordel der
windstilte te komen en .... regenwater op te vangen.</p>

<p>Kapitein Londenaar toonde voor zijne moeielijke taak volkomen
berekend te zijn. Hij liet alle zeilen, op twee kleine<span class="pagenum"><a name="Page_94" id="Page_94">[94]</a></span>
na, opbergen, en toen dat gedaan was, zeide hij: &#8222;En nu
het regenzeil!&#8221;</p>

<p>&#8222;Het regenzeil? Wat is dat?&#8221; vroeg Henri Quatre.</p>

<p>&#8222;Men spanne onze twee grootste zeilen gedeeltelijk tusschen
de masten uit en make in het midden een stroomgat.&#8221;</p>

<p>&#8222;Regenzeil! Stroomgat! Nooit van gehoord!&#8221; mompelde
Ouwe Joost, doch hielp trouw mede om de zeilen zoo te
spannen, dat de komende storm er geen vat op kon hebben
en dat ze toch water konden opvangen! Onder de zoogenaamde
&#8222;stroomgaten&#8221; zette men twee schoone en groote
leggers, die met klampen en touwen vastgesjord werden.</p>

<p>&#8222;Bottelier, een oorlam!&#8221; beval de Kapitein. &#8222;Een oorlam
uit den voorraad van den Portugees.&#8221;</p>

<p>Hierop liet de Kapitein ieder twee beschuiten geven om
in den zak te steken, en toen dat geschied was, sprak hij:
&#8222;Jongens, de groote baas komt! Houdt je allen goed! Gehoorzaamt
je meerderen en .... vertrouwt op God!&#8221;</p>

<p>Nauwelijks had hij deze woorden gesproken of de wind
deed de twee kleine zeilen zwellen!</p>

<p>&#8222;Daar gaan we!&#8221; riep Ouwe Joost. &#8222;Te koekoek, wat vangen
die lapjes hem! Het is eene liefhebberij om het te zien.&#8221;</p>

<p>Met den wind kwamen ook de wolken en met de wolken
onweder en regenstroomen.</p>

<p>In een oogenblik waren de leggers vol, doch om andere
te zetten was het nu geen tijd. Het zou ook slecht in zijn
werk gegaan hebben, want &#8222;De nieuwe Leerdam&#8221; vloog
langs de oproerige wateren, als een hollend paard door de
duinen, nu de hoogte op, dan de laagte in, maar steeds in
snelle vaart vooruit.</p>

<p>&#8222;Twee booten! Twee booten!&#8221; riep Dirk.</p>

<p>&#8222;Ze hebben eene Portugeesche vlag op,&#8221; zei Kreeft.</p>

<p>&#8222;Het zal het volk van dit schip zijn,&#8221; liet Henri Quatre
zich hooren. &#8222;Ze zullen hun schip herkennen en aanboord
willen!&#8221;</p>

<p>De arme kerels! Ze staken de riemen en handen op!<span class="pagenum"><a name="Page_95" id="Page_95">[95]</a></span>
Ze wuifden met doeken en mutsen! Ze smeekten om hulp!</p>

<p>Te vergeefs!</p>

<p>De storm joeg de karveel voort en pogingen aan te wenden
om den mannen hulp te bieden, dat ging niet! Het zou een
zinneloos werk geweest zijn.</p>

<p>Voort, voort ging het!</p>

<p>De manschap, wel gewoon met Hollandsche schepen te
varen, zou al zeer onbeholpen gestaan hebben op een schip
als dit, dat eene heel andere tuigage dan de Oostindie-vaarders
had, als niet Dolf, in Franschen dienst, eenmaal gedurende
een half jaar het bevel gehad had over een dergelijk
schip, dat als kaper door de Franschen genomen, onder
storm en slecht weder uit de golf van Biscaye door hem
naar Duinkerken was gebracht.</p>

<p>Thans toonde Kapitein Londenaar, dat hij verstandiger
was dan zijn voorganger, want hij liet het bevel geheel aan
Dolf over.</p>

<p>En te midden van de felste vlagen bleef de aap zich boven
in den mast vastklemmen, maar hield het blinkende voorwerp
tusschen de tanden.</p>

<p>&#8222;Eene hoos! Eene hoos!&#8221; schreeuwde Henri Quatre. &#8222;Houdt
je vast, mannen! Houdt je vast!&#8221;</p>

<p>Eene groote, leikleurige wolk, die het voorkomen had van
een&#8217; reuzentrechter, naderde, steeds wentelend, kronkelend
en draaiend, meer en meer het voorthollende schip!</p>

<p>Ze kwam al nader en nader!</p>

<p>Het werd donker als midden in den nacht.</p>

<p>&#8222;O!&#8221;</p>

<p>Akelig klonk dat &#8222;O!&#8221; uit den mond van al de mannen.</p>

<p>Ze waren onder water.</p>

<p>Verdronken?</p>

<p>Neen, neen! De hoos was dicht bij het schip uit elkander
gebarsten en slechts het kleinste deel van de vreeselijke
massa water, die zij bevatte, was op het dek nedergeploft.</p>

<p>Gelukkig dat alle luiken dicht waren. Het water stroomde<span class="pagenum"><a name="Page_96" id="Page_96">[96]</a></span>
weg en .... de zon brak door. De storm was merkbaar
bedaard. Men kwam wat tot kalmte.</p>

<p>&#8222;Hoe heb ik het nu? Wat is ons overkomen?&#8221; riep
Kapitein Londenaar.</p>

<p>&#8222;Wel wat vreemds, Kapitein, maar daarom nog niet wat
ongewoons! Dat is de tweede keer, dat ik zoo iets bijwoon,&#8221;
zeide Ouwe Joost. &#8222;En als het nu dezen keer gaat, als den
eersten, dan zullen we een dag of drie regenachtig weder
met een&#8217; frisschen wind hebben.&#8221;</p>

<p>&#8222;Daar ligt de aap!&#8221; riep Dirk en wees naar het regenzeil.</p>

<p>Verscheidene handen waren nu in de weer om het dier
te grijpen. Hiertoe was evenwel geene vlugheid noodig,
want het dier was dood en vlak naast hem lag een gouden
ring met grooten diamant.</p>

<p>Ouwe Joost nam den ring, ging er mede naar Kapitein
Londenaar en zeide: &#8222;Hier, Kapitein! Die is voor u!&#8221;</p>

<p>&#8222;Hoezee!&#8221; juichte het volk toen het zag wat de oude
man deed. &#8222;Flink zoo! Ferm zoo, Joost!&#8221;</p>

<p>Maar Kapitein Londenaar ging met den ring naar Dolf
en zeide: &#8222;Hier, goede vriend! Hier is eene gedachtenis
van het dankbare scheepsvolk aan u. Hadden we u niet
gehad, zeker zouden we allen met &#8222;De nieuwe Leerdam&#8221;
naar den kelder gegaan zijn!&#8221;</p>

<p>Kapitein Londenaar stak den ring aan Dolfs vinger en
diep ontroerd antwoordde de flinke gezel in ronde zeemanstaal:
&#8222;Dank! Dank! Voor Holland en de Compagnie mijn
leven en mijn bloed! Hoezee!&#8221;</p>

<p>Met een hartelijk gejuich werden deze woorden begroet
en daarna begaf ieder zich naar de leggers om zich eens
te verzadigen aan het heerlijke water, dat men opgevangen
had, terwijl men zorg droeg om al de andere leggers schoon
te maken en ook vol te laten loopen.</p>

<p>Thans had men weer moed en wie die schepelingen nu
gezien had, zou vol verbazing hebben uitgeroepen:<span class="pagenum"><a name="Page_97" id="Page_97">[97]</a></span> &#8222;En zijn
dat nu de mannen, die onlangs oproer maakten?&#8221;</p>

<p>Maar waren er dan geene redenen voor geweest om hen
toen zoo ontevreden te stemmen?</p>

<p>Ja, ik weet wel, oproer mag men nooit maken, maar,
een mensch is een mensch, en Janmaat is ook een mensch.</p>

<p>Nu had men geene redenen meer om ontevreden te zijn.</p>

<p>De gestadige regenbuien vulden al de leggers.</p>

<p>Erwten, boonen, pekelvleesch en spek, alles was vol-op
aanboord. Ja, zelfs zeer lichten tafelwijn vond men er in
overvloed en de Opperkoopman, die maar wat blij was, dat
hij met al zijne ongelukken nog zulk eene voordeelige reis
maakte, liet iederen dag aan elk man eene halve flesch
van dien wijn uitdeelen. Ieder kreeg bovendien nog eene
goede portie suiker, zoodat ze zich verfrisschen konden
met heerlijke limonade van wijn.</p>

<p>De kok kon koken en braden zooveel hij wilde.</p>

<p>De wind, die geregeld en zonder vlagen woei, deed &#8222;De
nieuwe Leerdam&#8221; voortvliegen, alsof ze de manschappen de
verloren schade wilde doen inhalen.</p>

<p>Ziek was niemand; vroolijk waren velen; tevreden
waren allen.</p>

<p>&#8222;Wie had dát kunnen denken, dat het zóó afloopen zou,
Joostje?<ins title="niet in bron">&#8221;</ins> zeide de Kapitein toen ze reeds in de nabijheid
van Kaap de Goede Hoop waren.</p>

<p>Deze Kaap werd in vroegere jaren zoowel op de heen-,
als op de terugreis aangedaan. Tegenwoordig geschiedt dit
alleen op de terugreis.</p>

<p>Oude Joost keek den Gezagvoerder eens aan en zeide:
&#8222;Als Dolf de Boef er eens niet geweest ware, dan weet
ik niet, of alles wel zoo goed zou afgeloopen zijn, Kapitein!&#8221;</p>

<p>&#8222;Het is zooals gij zegt, Joost! &#8222;Dolf de Boef&#8221; werd
met Gods hulp &#8222;Dolf de Redder&#8221;,&#8221; zeide de Kapitein en
wie die woorden hoorde, stemde hiermede van ganscher
harte in.</p>

<p>&#8222;Nu, Dolf,&#8221; zeide Henri Quatre aan den avond van dien
dag, toen ze arm in arm op het scheepsdek heen en weer<span class="pagenum"><a name="Page_98" id="Page_98">[98]</a></span>
liepen, &#8222;nu, Dolf, je kostje is gekocht, als we het geluk
hebben te Batavia te komen.&#8221;</p>

<p>&#8222;Zult gij mij dan aan uw&#8217; neef den Gouverneur-Generaal
voorstellen, Willem?&#8221; vroeg Dolf met een lachje.</p>

<p>&#8222;Gij lacht terwijl ge dit vraagt, Dolf! Daaruit blijkt het,
dat ge zelf er niet veel van gelooft. Neen, man, de Gouverneur-Generaal
kent me zelfs niet en wil mij liever maar
niet kennen ook. Ge begrijpt, een bootsman en een Toewan
besaar passen al heel slecht bij mekaêr!<a name="FNanchor_18_18" id="FNanchor_18_18"></a><a href="#Footnote_18_18" class="fnanchor">[18]</a> Het is al mooi,
dat hij er voor gezorgd heeft, dat ik altijd, hoewel ik den
naam heb van lastig te zijn, als bootsman vaart heb. Ik
moet dat al prijzen; want als hij me hieraan niet hielp, dan
kon ik misschien wel geen schip als matroos krijgen. Maar
met jou is het wat anders. De Super-carga zal wel voor je
zorgen, dat je vooruit komt!&#8221;</p>

<p>&#8222;Stil, Willem, stil! Wil hij voor ons beiden zorgen, goed;
maar liever vaar ik als matroos uit en blijf bij jou aanboord,
dan dat ik je verlaat om op een ander schip in rang
boven je staan. We zijn nu weer bij mekaêr en .... we
blijven bij mekaêr. Wel te rusten!&#8221;</p>

<p>De twee vrienden zochten nu ieder hunne kooi op en
Ouwe Joost, die een en ander van hun gesprek verstaan
had, zeide in zichzelven: &#8222;Vlamingen zijn ze, maar, alével
ferme kerels!&#8221;</p>

<p>Dat was voor Ouwe Joost al heel veel gezegd; want bij
hem ging er niemand boven een&#8217; Hollander, Fries of Zeeuw.
Dat waren de Pieten. Kwamen ze uit een van de andere
vier gewesten, dan was het maar zoo-zoo; maar vreemdelingen
bleven vreemdelingen, en waren in zijn oog meestal
geen knip voor den neus waard.</p>
<hr class="chap" />

<p><span class="pagenum"><a name="Page_99" id="Page_99">[99]</a></span></p>



<h2>ZEVENDE HOOFDSTUK.<br />

Een koningsmiddel.</h2>


<p>Door den overvloedig gevallen regen hadden ze de leggers
thans vol met heerlijk regenwater. Levensmiddelen waren in
overvloed aanboord en aan andere zaken had men geen gebrek.
Daarom stelde de nieuwe Kapitein voor, omdat men
toch al zooveel ten achteren was, de Kaap maar niet aan
te doen, en, gebruik makende van den gunstigen wind, liever
rechtuit naar Batavia te zeilen. Toen ieder overtuigd
was, dat men terwille van water, levensmiddelen of wat
anders niet gedwongen was eene haven op te zoeken, werd
Londenaars voorstel aangenomen en het gevolg daarvan was,
dat men, na zóóveel ondervonden te hebben, slechts zes
weken later te Batavia aankwam dan de &#8222;Nieuwpoort&#8221;,
waarmede men uitgezeild was.</p>

<p>De komst op de reede van Batavia van eene Portugeesche
karveel onder de Prinsen- of Statenvlag verwekte daar groote
verwondering, en eer de Javaansche kadraaiers<a name="FNanchor_19_19" id="FNanchor_19_19"></a><a href="#Footnote_19_19" class="fnanchor">[19]</a> aanboord
waren, was de Fiskaal er reeds met zijn gevolg om het
schip en de lading te onderzoeken, en te zien of er ook
iets te vinden was, waarvan de Compagnie den invoer had
verboden. Het spreekt vanzelf dat Kapitein Londenaar terstond
alles mededeelde van hetgeen er met de &#8222;Leerdam&#8221;
gebeurd was, en hoe het kwam dat eene Portugeesche karveel
den naam gekregen had van &#8222;De nieuwe Leerdam&#8221;.</p>

<p>Nadat het onderzoek natuurlijk bevredigend afgeloopen<span class="pagenum"><a name="Page_100" id="Page_100">[100]</a></span>
was, ging de Super-carga met den Fiskaal aan wal. Al de
anderen moesten blijven waar ze waren; niemand mocht
het schip verlaten.</p>

<p>&#8222;Kijk eens, kijk eens, Garrit, wat rare luî komen daar
aan in die kleine bootjes!&#8221; riep Dirk en wees op eenige
kadraaiers, die met elkander en lang niet altijd op eene
vreedzame manier, schenen te wedijveren wie het eerst bij
het schip zou zijn.</p>

<p>&#8222;Dat zijn Chineesche kadraaiers, jongens,&#8221; zeide Ouwe
Joost. &#8222;Als je nu maar een&#8217; vollen buidel hebt, dan is het
goed. Dan kunt ge aan den koop!&#8221;</p>

<p>&#8222;Ik ga mijne borre halen!&#8221; riep Dirk.</p>

<p>&#8222;En ik ook,&#8221; zei Garrit.</p>

<p>Lachend zag de oude matroos de twee jongens na en
zeide: &#8222;Als ik niet oppas en een oogje in het zeil houd,
dan koopen ze zich aan allerlei ontuig ineens arm. Ik ken
die afzetters!&#8221;</p>

<p>Garrit en Dirk waren juist met hunne geldbuidels, of
zooals zij deze noemden, borren, terug toen de eerste
Chineezen met hunne waar beneden bij het schip gekomen
waren.</p>

<p>&#8222;Hoort eens, mannen,&#8221; sprak nu Kapitein Londenaar, &#8222;ik
zal een paar van deze kerels aanboord laten komen. Maar,
betaalt niet wat ze vragen! Ze overvragen erg. Dingt gerust
de helft af en koopt toch niet al te veel fruit; want wie
dat hier veel eet, krijgt eene ziekte in de ingewanden en
moet zijne gulzigheid meestal met den dood bekoopen!&#8221;</p>

<p>&#8222;Meester Troost der Armen is er toch nog en die zal
ons wel zóó inzalven, dat we er geen hinder van hebben,
Kapitein,&#8221; riep een matroos, en zoodra een der Chineezen
aanboord was, liep hij er heen en haalde twee groote water-limoenen
en vier pisangs uit zijne mand, en betaalde, dom
genoeg, wat de slimme Chinees er voor beliefde te vragen.</p>

<p>De kooplieden waren weldra zóó door het volk omringd,
dat de Twee Vromen er niet bij konden komen, en terwijl<span class="pagenum"><a name="Page_101" id="Page_101">[101]</a></span>
ze hierover stonden te klagen, kwam Ouwe Joost bij hen
en zei: &#8222;Hebt maar geduld, jongens! Er komt nog meer
van dat volk, en als je mij laat koopen, dan heb je alles
voor een bagatel en bovendien puike waar. Ik weet er mee
om te springen!&#8221;</p>

<p>Half onwillig lieten Garrit en Dirk zich overhalen, geduld
te oefenen. Zij voelden het water in hun&#8217; mond komen, als
ze zagen hoe hunne makkers in de heerlijke, sappige
vruchten beten.</p>

<p>Reeds drie kadraaiers hadden al hunne vruchten verkocht;
want Kapitein Londenaar mocht waarschuwen zooveel hij
wilde, de meesten sloegen zijn&#8217; goeden raad in den wind en
verslonden de eene vrucht na de andere.</p>

<p>Eindelijk schenen ze hunne bekomst te hebben, althans
toen een vierde kadraaier aanboord kwam, waren er maar
weinig liefhebbers meer.</p>

<p>&#8222;Nu is het onze beurt, jongens!&#8221; zei Ouwe Joost. Hij
haalde een paar groote limoenen uit de mand, bekeek ze
eens, rook er eens aan en legde ze toen weer met een
verachtelijk lachje neer.</p>

<p>&#8222;Bah, wat een uitschot!&#8221; zei hij in gebroken Maleisch.
&#8222;Hoeveel durf je nog voor die dingen vragen?&#8221;</p>

<p>De koopman noemde eene som en Ouwe Joost bood juist
het derde deel.</p>

<p>&#8222;Je hebt goed slag van afdingen,&#8221; zeide Dolf, die er bij
stond en nog niets gekocht had, omdat hij de eenige aanboord
was, die geen geld had. Hij wist wel, dat Kapitein
Londenaar zorgen zou, dat de Compagnie hem betalen zou
voor het werk, dat hij verricht had, als matroos en als
Stuurman; hij begreep ook wel, dat er nog wel wat extra&#8217;s
op overschieten zou ook, maar, hij was te trotsch om
voorschot te vragen op eene gage, die ze hem niet behoefden
uit te betalen, omdat hij niet op de monsterrol
vermeld stond. Zijn vriend de bootsman was niet aanboord,
want die bracht den Super-carga aanwal. Hij zou spoedig<span class="pagenum"><a name="Page_102" id="Page_102">[102]</a></span>
terugkeeren en misschien dat Dolf dan hem om geld zou
vragen.</p>

<p>&#8222;Je zult zien,&#8221; antwoordde Ouwe Joost, &#8222;dat ik ze voor dat
geld krijg.&#8221; Hij deed alsof hij weg wilde gaan.</p>

<p>Zoo was het evenwel door den Chinees niet gemeend.
Hij liep hem na, verminderde steeds den gevraagden prijs
en eindigde met de twee heerlijke limoenen te verkoopen
voor een prijsje, waarvoor de haastige koopers geen
uitschot hadden gekregen. Ja, Joost wist het zóó aan te
leggen, dat hij er nog twee grootere bij kocht voor nog
minder geld.</p>

<p>&#8222;Vooreerst genoeg, jongens,&#8221; zei hij. &#8222;Morgen komt er
weer een dag. Weest maar niet ongerust, dat ze vandaag
uitverkocht zullen zijn.&#8221;</p>

<p>&#8222;Voor ieder maar één?&#8221; riep Garrit verwonderd. &#8222;Of is
die vierde voor Dirk en mij?&#8221;</p>

<p>&#8222;Neen, niet voor u en niet voor uw broêr,&#8221; sprak de
matroos, en de mooiste limoen Dolf toereikend, zei hij:
&#8222;Hier, man! Gewezen boeven hebben geene duiten. Het
geld krijg ik later.&#8221;</p>

<p>Dolf aarzelde de vrucht aan te nemen en kreeg eene
kleur.</p>

<p>&#8222;Nu, bloos maar niet als een ijdeltuitig jofferken,&#8221; riep
Joost lachend. &#8222;Denk je dan dat wij niet weten, dat je geen
geld hebben kunt. Als de Sinjeur, de Super-carga, afrekent,
zult ge ons beschaamd zetten. Koop er dan een voor mij,
Dolf, en eet nu deze van mij op! Weinig, maar uit een
goed hart, man!&#8221;</p>

<p>&#8222;Je kunt en moogt veel zeggen, brave vriend,&#8221; sprak
Dolf, geroerd over den hartelijken eenvoud van den grijzen
zeerob. &#8222;Ik neem deze vrucht in dank aan!&#8221;</p>

<p>&#8222;Dat begreep ik ook wel,&#8221; hernam de matroos,<span class="pagenum"><a name="Page_103" id="Page_103">[103]</a></span> &#8222;en gij,
Garritje, je bent bang dat je er aan één niet genoeg hebt,
he? Wacht maar een uurken, dan zult ge blij zijn, dat ge
er geen twee op hebt.&#8221;</p>

<p>&#8222;Hei, hei, nieuwe Dokter,&#8221; riep Meester troost der Armen,
die alles verstaan had. &#8222;Ik ben nu Dokter en ik mag dus
een woordje mede spreken, maar ik zeg, dat ik er nog nooit
last van gehad heb, als ik vijf of zes limoenen achter
mekaêr opat. Ik heb er nu eens acht opgegeten en....&#8221;</p>

<p>Meester Troost der Armen zweeg opeens, trok een pijnlijk
gezicht en legde de hand op zijn&#8217; buik.</p>

<p>&#8222;En nu komt het appelmanneke al om zijn geld! Gauw,
meester! Ga nu maar als de wind zoo vlug in een vat
troost der armen liggen,&#8221; riep Ouwe Joost lachend.</p>

<p>De scheepsbarbier hoorde niet meer, wat de matroos zeide,
maar verwijderde zich zoo schielijk, als hij maar kon.</p>

<p>Tusschen al die bedrijven door was Henri Quatre met de
sloep teruggekomen. Zijne bootsgezellen kochten den kadraaier
ledig en deze maakte zoodoende nog goede zaken.</p>

<p>Een half uurtje later kwam een matroos naar den Kapitein
loopen en riep: &#8222;Kapitein, de scheepsbarbier ligt op
zijn uiterste. Hij leeft geen uur meer!&#8221;</p>

<p>&#8222;Dadelijk naar de stad om hulp te halen,&#8221; beval de Kapitein,
die vreesde, dat er wel meer zieken zouden komen.</p>

<p>Ouwe Joost, Dirk, Garrit en Henri Quatre, die geen van
allen te veel gegeten hadden, roeiden naar de stad en
waren zoo gelukkig Meester Hermanus Benedictus, den
scheepsbarbier van de &#8222;Nieuwpoort&#8221;, mede te krijgen. Deze
begreep wel, wat er gaande was, en nam alvast eene goede
hoeveelheid van een zeker medicament mede om dat de
zieken in te geven.</p>

<p>Deze Hermanus Benedictus was de zoogenaamde Meester
Jonas, die bij Meester Troost der Armen zoo slecht aangeschreven
stond, omdat men van den man vertelde, dat hij
alles met rabarber wilde genezen. Dit nu was in het geheel
niet waar, ja, de man moet zelfs voor zijn&#8217; tijd een zeer
knap geneesheer geweest zijn, want zijn naam wordt met
veel lof genoemd.</p>

<p>Zoodra hij aanboord kwam en zag hoe Meester Troost<span class="pagenum"><a name="Page_104" id="Page_104">[104]</a></span>
der Armen zich van pijn in elkander wrong, zei hij:
&#8222;Jawel, jawel, de pisang-poppekens zijn aan het dansen en
de limoen-joosjes spelen de fluit erbij! Slikken maat!&#8221;<a name="FNanchor_20_20" id="FNanchor_20_20"></a><a href="#Footnote_20_20" class="fnanchor">[20]</a></p>

<p>Hij zette hem eene spoelkom vol krachtige medicijnen
aan den mond, doch de zieke weigerde ervan te gebruiken.</p>

<p>&#8222;Och, staat me eens een oogenblik bij, mannen,&#8221; sprak
Meester Benedictus enkele matrozen toe, en dezen waren
daartoe dadelijk bereid. De eerste hield het rechterbeen van
den zieke beet, en de tweede het linker. Twee anderen belastten
zich met zijne armen. Henri Quatre trok hem achterover
en hield hem op den rug, en Kapitein Londenaar kneep
met zijne fijne handjes den brullenden scheepsbarbier den
neus dicht, en telkens, als deze gaapte, goot Meester Benedictus
hem den mond vol. Zoo kwam de gansche inhoud
van de spoelkom terecht in het lijf van den zieken scheeps-barbier,
en dit scheen zijn behoud te zijn; want spoedig
kwam hij tot rust en reeds twee dagen later was hij instaat
zijne kooi te verlaten. Een paar matrozen evenwel hadden
hunne gulzigheid met den dood moeten bekoopen.</p>

<p>Intusschen werd het schip gelost en naar het eiland Onrust
gebracht waar het tot nadere bevelen moest blijven liggen. Men
had ook goed gevonden het geheel te verbouwen en het volk op
een ander schip eene reis te laten doen. Dat schip was er
echter nog niet, en tot zoo lang bleef de heele bemanning
aanboord van &#8222;De nieuwe Leerdam&#8221;.</p>

<p>Eén enkele maal was de Gouverneur-Generaal, die toen
een man was van ruim vijftig jaar, op het schip geweest
en had bij die gelegenheid gezegd, dat hij van den Super-carga
vernomen had, dat al het volk zich zoo cordaat had
gehouden. Als eene belooning voor die goede diensten wilde
hij hen allen bij elkander houden. Kapitein Londenaar zou<span class="pagenum"><a name="Page_105" id="Page_105">[105]</a></span>
Kapitein blijven en Dolf zou eene aanstelling krijgen als
Stuurman. Van zijn&#8217; neef sprak hij niet, en alleen in het
voorbijgaan keek hij hem aan en zei: &#8222;U is <ins title="bron: bootman">bootsman</ins> Willem
van Aspervelde?&#8221;</p>

<p>Henri Quatre boog zeer beleefd en zeide: &#8222;Om u te dienen,
Heer neef! Ik ben jonker Willem van Aspervelde.&#8221;</p>

<p>De Gouverneur-Generaal scheen het niet prettig te vinden
aldus aangesproken te worden, doch bemoedigend en alles
behalve onvriendelijk zeide hij: &#8222;Laat dat &#8222;neef&#8221; voorloopig
nog maar weg, bootsman! De Regeering heeft uitnemende
rapporten van u ontvangen, en zoo ik hoop en vertrouw,
zult ge er geen berouw van hebben andermaal in Indië aangekomen
te zijn. Als gij er lust in hebt, zal ik zorgen dat
gij als Kapitein een schip krijgt. Wilt ge op eene andere
wijze uw geluk beproeven, laat mij het weten en ik zal u
gaarne voorthelpen!&#8221;</p>

<p>Zonder meer te zeggen verwijderde hij zich, doch eer het
avond was, had Willem van Aspervelde zijne aanstelling als
Opper-stuurman bij de Compagnie.</p>

<p>Zoo brak de drieentwintigste Januari aan, en aan den
avond van dien dag zeide Meester Troost der Armen, dat
hij zijn&#8217; collega Meester Benedictus eens ging opzoeken om
hem dank te zeggen voor de goede behandeling. Als belooning
daarvoor wilde hij hem het recept geven van zijne
kostbare zalf &#8222;troost der armen&#8221; en tegelijkertijd deed hij er
twee groote Keulsche potten van die zalf bij. Garrit en Dirk
waren wel zoo goed ieder een&#8217; dezer potten te dragen.</p>

<p>Meester Troost der Armen stapte heel deftig vooruit. Hij
moest hier te midden van al dat vreemde volk zijne waardigheid
toch ophouden! Meester Petrus Pruymius, zijn ware
naam was Pieter Pruym, moest toch toonen, dat hij aanboord
van een schip der Compagnie geen kwâjongen was.
Hij had zich daarom heel deftig aangekleed en voor deze
gelegenheid een&#8217; degen aangegespt. Toevallig hing die aan
zijne rechterzijde, omdat Meester Pruymius links was.</p>

<p><span class="pagenum"><a name="Page_106" id="Page_106">[106]</a></span></p>

<p>Nadat ze reeds een heel eind waren voortgeloopen, zeide
Dirk: &#8222;Meester, ik zou wel eens wat willen rusten! Ik word
moede van mij door het gedrang te wringen. Hoe komt het
toch dat het vandaag zoo bijster drok is?&#8221;</p>

<p>&#8222;Ja, die Chineezen gelijken wel gek,&#8221; meende Garrit.</p>

<p>Meester Pruymius zocht een stil plaatsje uit en zeide:
&#8222;Rust hier dan wat, jongens! En die drukte? Welnu, het
is vandaag Nieuwjaarsdag voor de Chineezen.&#8221;</p>

<p>&#8222;En waar <ins title="bron: ergers">ergens</ins> woont Meester Benedictus?&#8221; vroeg Garrit.
&#8222;Zou het nog ver loopen zijn?&#8221;</p>

<p>&#8222;Ja, jongen, dat weet ik niet; maar een man als Meester
Benedictus zullen ze hier toch wel kennen. Ik zal het eens
aan dien vroolijken Chinees vragen.&#8221; Hij ging hierop naar
een&#8217; Chinees, die zich in een buffelhuid gestoken en zijn
gezicht geel en groen geverfd had. Evenals zoovele andere
Chineezen had deze man zich bij gelegenheid van Nieuwjaarsdag
verkleed en zeker ook wel wat anders gedronken
dan slappe thee.</p>

<p>Meester Pruymius hield hem staande en vroeg in eene taal,
die hij Maleisch noemde: &#8222;Mana doekoen Benedictus ajar?&#8221;</p>

<p>De Chinees keek den man eens aan, haalde de schouders
op, lachte, maakte een&#8217; luchtsprong en liep naar een paar
andere Chineezen, die onze drie vrienden ook eens even aankeken
en toen lachend verder gingen.</p>

<p>&#8222;Wat heeft u toch gevraagd, Meester?&#8221; vroeg Dirk.</p>

<p>&#8222;Wel, ik vroeg dien knul in best, heel best Maleisch, waar
Dokter Benedictus was, maar die snoeshaan scheen alleen
zijn eigen Koeterwaalsch te verstaan. We zullen nu maar....&#8221;</p>

<p>&#8222;Meester, meester, kijk eens wat eene beweging! Wat zou
dat zijn?&#8221; zei Garrit opeens.</p>

<p>&#8222;Wat loopen ze!&#8221; riep Dirk. &#8222;Ze schijnen te vluchten!&#8221;</p>

<p>Ons drietal ging nu op een&#8217; hoop steenen staan om te
zien, wat er gebeurde.</p>

<p>Gillend en schreeuwend kwamen Chineezen, Javanen en
enkele Blanken aanloopen. Ze werden achtervolgd door een<span class="pagenum"><a name="Page_107" id="Page_107">[107]</a></span>&#8217;
man, die bijna geheel naakt was en een groot mes zwaaide.</p>

<div class="figcenter" style="width: 388px;">
<img src="images/illustration_05.jpg" width="388" height="600" alt="" />
</div>

<p>Eene der vluchtende vrouwen, door hem ingehaald, stak
hij koelbloedig dood en rende toen weer verder, achtervolgd
door eene menigte gewapenden, die zoo luid mogelijk
schreeuwden: &#8222;Amok! Amok!&#8221;</p>

<p>&#8222;O wee!&#8221; riep Meester Pruymius, &#8222;dat is een amok-maker!&#8221;
en hierop zijn degen losgespende ging hij aan den haal zoo
hard hij kon.<a name="FNanchor_21_21" id="FNanchor_21_21"></a><a href="#Footnote_21_21" class="fnanchor">[21]</a></p>

<p>Garrit volgde het voorbeeld van den dapperen Dokter en
liet den Keulschen pot in den steek. Ook Dirk wilde op de
vlucht gaan, doch het was, alsof zijne voeten aan den grond
vastgegroeid waren. Hij kon niet van zijne plaats af en zag
zijn&#8217; broeder en den scheepsbarbier weldra in de vluchtende
menigte verdwijnen.</p>

<p>Daar naderde de vreeselijke man. Het was akelig om dat
verwrongen gezicht en die vreeselijke, dreigende bewegingen
te zien. En niet zoodra kreeg de amok-maker den armen
verslagen jongen in het oog, of hij kwam woedend op hem af.</p>

<p>Dirk beproefde alweer te vluchten; maar hij kon niet.</p>

<p>Het angstzweet liep met stralen langs zijne wangen.</p>

<p>Nog eenige stappen en....</p>

<p>In dat vreeselijk bange oogenblik liet Dirk een&#8217; schreeuw
hooren, zoo akelig, dat hij zelf ervan schrikte, en niet wetend,
wat hij deed, smeet hij met de kracht der wanhoop, den
Keulschen pot met zalf op goed geluk af naar het hoofd
van den waanzinnige.</p>

<p>En ziet eens aan, als een tweede David trof hij dien kerel<span class="pagenum"><a name="Page_108" id="Page_108">[108]</a></span>
zóó goed tegen den linkerslaap van zijn voorhoofd, dat hij
achterover sloeg en bewusteloos neerviel. Van dat oogenblik
maakte Dirk gebruik om den woesteling het mes uit de hand
te rukken. Doch de kerel kwam spoedig weer bij en reeds
was hij gereed zich op te richten, toen Henri Quatre, Dolf
en IJzeren Neptunus kwamen aansnellen en hem geheel
onschadelijk maakten. De handdruk, dien IJzeren Neptunus
dien kerel gaf, was zóó hartelijk, dat hij hem den pols ontwrichtte.
Terstond kwam het vluchtende volk terug en wie
gezien had, wat Dirk had gedaan, sloeg den opgeschoten,
baardeloozen knaap met bewondering gade. Ieder meende in
hem een&#8217; held te zien, en het scheelde niet veel, of hij werd
door de menigte met gejuich rondgedragen. IJzeren Neptunus
zag evenwel zeer goed, dat de knaap zich overspannen
had en nam hem mede zoo gauw hij kon.</p>

<p>Aanboord viel hij werkelijk in onmacht neder, doch Kapitein
Londenaar wist hem spoedig bij te brengen en liet hem nu
vertellen, wat er toch gebeurd was. Dirk deed dat en toen
hij zijn kort verslag uitgebracht had, was zijne eerste
vraag: &#8222;En waar is Garrit? Zouden ze hem niet vermoord
hebben?&#8221;</p>

<p>&#8222;Garrit vermoord?&#8221; vroeg Henri Quatre. &#8222;Waarom zouden
ze dat gedaan hebben? Er was maar één amok-maker, hoor,
en dat was al meer dan genoeg. Garrit zal best terecht
komen. Verheug je maar, dat wij met ons drietjes zoo toevallig
op de wandeling waren. Dat was je geluk, kereltje!&#8221;</p>

<p>Ondertusschen werd het avond, maar wie er terugkwamen,
Garrit en Meester Pruymius niet.</p>

<p>&#8222;We zullen de luî gaan opzoeken,&#8221; zeide Henri Quatre,
en gevolgd door Dolf, Hoepel en Kreeft, allen goed gewapend,
begaf hij zich op weg.</p>

<p>Het was overal in de stad nog tamelijk onrustig, doch
hoe meer men het Chineesche kwartier naderde, hoe meer
de luidruchtigheid toenam.</p>

<p>De Chineezen, die gewapende Hollanders ziende, begrepen<span class="pagenum"><a name="Page_109" id="Page_109">[109]</a></span>
niet, wat er gaande was. Zij waren toch geene amok-makers,
dat wist de Regeering ook wel! Ze vierden maar vroolijk
feest, dat was het al.</p>

<p>Henri Quatre zag wel dat hunne verschijning daar niet
gewenscht was en vroeg in het Maleisch, dat de Chineezen
best verstonden, want velen hunner waren met inlandsche
vrouwen getrouwd, of ze niet twee Hollanders gezien hadden.</p>

<p>&#8222;Twee Hollanders?&#8221; vroeg een oude Chinees, die zich
van onder tot boven met kleine belletjes behangen had,
&#8222;ja, die zijn in ons kwartier. Gaat maar mede, ik zal u
bij hen brengen.&#8221;</p>

<p>De Hollanders volgden den Chinees door een&#8217; doolhof van
armoedige hutten en stonden eindelijk stil voor eene vrij
groote woning waarvoor men een houten tooneel opgeslagen
had. Op dat tooneel vertoonden de Chineezen allerlei zotternijen
en eene groote menigte zat er om heen, en telkens
als men de eene of andere klucht vertoonde, barstte het
heele gezelschap in een luid gelach los.</p>

<p>&#8222;Daar zitten ze,&#8221; zeide de oude Chinees en wees Meester
Pruymius en Garrit aan.</p>

<p>Onze vier vrienden begaven zich er heen.</p>

<p>&#8222;Hei, Meester Troost der Armen!&#8221; dus begon Henri
Quatre, &#8222;hoe zit gij hier en gaapt en laat ons aanboord in
angst over uw wegblijven?&#8221;</p>

<p>Meester Pruymius keek zijne vrienden aan met een paar
schelvisch-oogen en zeide met dubbelslaande tong: &#8222;Vanmiddag,
zie je, zei ik, zie je, tegen Garrit, weet je, we
zullen een afzakkertje nemen voor den schrik, zie je! En
dat afzakkertje, zie je, is in onze kuiten gezakt, weet je,
en nu rusten we hier wat uit, zie je!&#8221;</p>

<p>&#8222;Jij met je zie-je en weet-je! Gaat allebei maar gauw
mee,&#8221; sprak Henri Quatre. &#8222;Dirk is in de grootste ongerustheid
over zijn broer en ....&#8221;</p>

<p>Krak-krak-krak! klonk het opeens.</p>

<p>Allen keken wat er gebeurde.</p>

<p><span class="pagenum"><a name="Page_110" id="Page_110">[110]</a></span></p>

<p>Nu, erg was het niet. Er was maar eene plank van het
tooneel doorgebroken en een klein Chineesje was er doorgezakt.
Men haalde het kind spoedig te voorschijn. Het
scheen op den neus terecht gekomen te zijn en bloedde hevig.</p>

<p>&#8222;Troost der armen! Troost der armen! Kwâjongen, waar
is de Keulsche pot?&#8221; riep opeens Meester Pruymius.</p>

<p>De Chineezen bleven doodbedaard en eene der vrouwen
kwam dadelijk met wat zalf aanloopen. Het kleine Chineesje
werd afgewasschen en toen geheel met die zalf ingesmeerd.
Het bloeden van den neus had opgehouden.</p>

<p>Of nu het ventje niet zoo heel hard op den neus terecht
gekomen was, hieraan dacht meester Pruymius niet. Hij
meende dat het door de zalf kwam en vroeg op zijn Hollandsch,
dat men beter verstond dan zijn Maleisch, wat het was.</p>

<p>&#8222;Dat is borreborrie,&#8221; zeide de oude Chinees met bellen.</p>

<p>&#8222;Waarvan gemaakt?&#8221; vroeg Meester Pruymius.</p>

<p>&#8222;Van klapperolie, zaagsel van sandelhout en wat saffraan,&#8221;
luidde het antwoord.</p>

<p>&#8222;Kom, kom, Meester Troost der Armen, mee! Verzin nu
maar geen nieuwe medicament om ons naar de andere wereld
te helpen,&#8221; zeide Dolf, en met Kreeft, onzen barbier onder
den arm nemende, sukkelden ze door de menigte heen en
kwamen omstreeks negen uur aanboord terug. Onderweg had
Meester Pruymius den mond vol van borreborrie, en hij
zwoer, dat hij voortaan alleen die zalf zou gebruiken. Dat
was nog eerst een heerlijk middel!</p>

<p>Toen hij evenwel den volgenden morgen hoorde vertellen
hoe Dirk met den Keulschen pot vol troost der armen den
amok-maker zoo netjes suf gegooid had, wierp hij een der
potten van de nieuwe zalf, welke hij al gemaakt had, overboord
en zeî: &#8222;Weg met dat poespas borreborrie! Er gaat
niets boven troost der armen!&#8221;</p>

<p>&#8222;Jawel, Meester,&#8221; sprak Kapitein Londenaar.</p>

<p>&#8222;Wat dan, Kapitein?&#8221; vroeg Meester Pruymius.</p>

<p>&#8222;Een tochtje naar de Molukken, Meester! Zoo even heb<span class="pagenum"><a name="Page_111" id="Page_111">[111]</a></span>
ik bevel gekregen, ons in te schepen op de &#8222;Koning van
Polen&#8221;, die daar ligt. Maak je boeltje maar gereed!&#8221;</p>

<p>Dat gaf eene heele drukte dien dag en ook nog den volgenden,
doch eer Januari uit was, lichtte de &#8222;Koning van
Polen&#8221; het anker, en onder het losbranden van het geschut,
zette men koers naar de nieuwe bestemming.</p>

<p>Meester Pruymius stond over de verschansing gebogen en
zag Batavia langzamerhand verdwijnen, en toen hij eindelijk
niets meer van de stad zag, bleef hij toch staan.</p>

<p>&#8222;Hei, Meester! Wat zoekt ge daar in de diepte?&#8221; vroeg
Dolf, die lachend hem eene hand op den schouder legde.
&#8222;Zoekt ge soms borreborrie?&#8221;</p>

<p>Meester Pruymius hief zich op en zeide vol waardigheid:
&#8222;Borreborrie, kwakzalvers-poespas, niets anders! Troost der
armen is de baas! Laat Dirk maar spreken, die weet er
alles af!&#8221;</p>

<p>&#8222;Meer dan de amok-maker,&#8221; antwoordde Dolf.</p>

<p>&#8222;Ja, die kwam door mijn&#8217; troost heel leelijk aan zijn
einde,&#8221; antwoordde de knappe Dokter.</p>

<p>Dolf lachte er hartelijk om, doch Joost, die de zalf van
Meester Pruymius niet zien of ruiken kon en toevallig voorbijkwam,
zeide: &#8222;Je pakt uit, Meester! Maar ik houd het ervoor
dat de Keulsche pot harder aankwam dan het vette ontuig.&#8221;</p>

<p>&#8222;Vet ontuig, Joost,&#8221; riep Meester Pruymius opgewonden
uit. &#8222;Heel de wereld zal je tegenspreken en je zeggen, dat
mijne zalf juist het tegendeel is van vet ontuig!&#8221;</p>

<p>&#8222;Heb ik vet ontuig gezegd?&#8221; riep Joost lachend uit.</p>

<p>&#8222;Ja, wat anders? Ze hebben het allemaal gehoord.&#8221;</p>

<p>&#8222;Vergeving, Meester, ik versprak me en meende &#8222;mager
ontuig,&#8221; zie je,&#8221; zeide de vroolijke oude, die zich lachend
verwijderde.</p>

<p>&#8222;Ze mogen mijn troost der armen vet of mager ontuig
noemen,&#8221; bromde onze barbier,<span class="pagenum"><a name="Page_112" id="Page_112">[112]</a></span> &#8222;ik noem het een koningsmiddel!&#8221;</p>

<hr class="chap" />


<h2>ACHTSTE HOOFDSTUK.<br />

Een zeer voornaam bezoek.</h2>


<p>Meer dan een jaar lang had de &#8222;Koning van Polen&#8221; reeds
in de Molukken vertoefd en menigen tocht naar Amboina
en Ternate gedaan. Het was nu April en het schip kruiste
met nog twee andere Compagnie-schepen op de hoogte van
het eiland Boeroe, een der grootste van de Molukken of
Specerij-eilanden. Bijna het geheele eiland, dat eene grootere
oppervlakte beslaat dan de provinciën Zuid-Holland, Noord-Holland,
Zeeland en Utrecht samen, is omringd door koraal-riffen.
Alleen aan de Noordoostkust kunnen groote zeeschepen
het eiland aandoen. Het is zeer vruchtbaar, en drie jaar te
voren hadden de Nederlanders het in bezit genomen.</p>

<p>De &#8222;Koning van Polen&#8221; was nu hier om hout in te
nemen, dat in de groote bosschen van dit eiland zoo maar
voor het halen was.</p>

<p>Op zekeren dag, dat het volk weinig te doen had, zeide
Garrit, dat hij wel eens zou willen visschen, want dat hij
verlangde, nog wat anders te eten dan het gewone scheepsvoedsel.
Terstond waren verscheidene mannen daartoe bereid,
en na van den Kapitein vergunning gekregen te hebben
aan wal te gaan, stapten een twintig mannen in de
groote boot en voeren naar het land.</p>

<p>&#8222;En ik zou liever wat kennis maken met de kust,&#8221; zeide
Henri Quatre. &#8222;Het schijnt een eigenaardig eiland te zijn.&#8221;</p>

<p>&#8222;Om met het schip op de koraal-riffen te komen, zeker?&#8221;
vroeg Dolf. &#8222;Het is er vol van!&#8221;</p>

<p>&#8222;Neen, niet met het schip, maar met eene boot. Ga je
mee, als de Kapitein daartoe vergunning geeft?&#8221;</p>

<p>&#8222;Ik wel,&#8221; was het antwoord, en Dirk, die aan boord gebleven
was, vroeg of hij dan ook mede mocht.</p>

<p>Dit werd toegestaan.</p>

<p><span class="pagenum"><a name="Page_113" id="Page_113">[113]</a></span></p>

<p>De lucht stond niet naar verandering; de wind was niet
hevig en de zee niet anders dan gewoonlijk, zoodat Kapitein
Londenaar er geen bezwaar in zag, dat zijne twee Stuurlieden
en Dirk samen een tochtje gingen maken. Ze kregen
evenwel het bevel mede vóór vier uren terug te zijn.</p>

<p>Zoo lang meende men niet eens weg te blijven, en Dolf,
die zag, dat de visschers eene goede vangst maakten, verzekerde
bovendien, dat hij aanboord <ins title="bron: zon">zou</ins> zijn, als de visch
opgedischt werd.</p>

<p>Spoedig was ons drietal aan wal; de boot werd vastgelegd
en goed gewapend begaven ze zich op pad.</p>

<p>De zon scheen brandend heet en om de hitte te ontvluchten,
hielden ze op hunne wandeling langs de kust,
zooveel mogelijk de lommerrijke bosschen.</p>

<p>Dat pad was echter niet gebaand en zeer moeielijk te
betreden. Ieder oogenblik moesten ze zichzelven dwars door
het kreupelhout en de slingerplanten heen met het mes
een&#8217; doortocht banen en dan was het nog een paadje om
handen en gelaat vol schrammen te krijgen.</p>

<p>Nu en dan zagen ze ook boschjes van specerij-planten,
die een&#8217; heerlijken geur verspreidden, en daar tusschen bevonden
zich de armoedige hutten der inwoners, die wel
zorgden voor onze drie onzichtbaar te blijven, en als ze per
ongeluk op hun&#8217; weg kwamen, dan namen ze schielijk de vlucht.</p>

<p>&#8222;Ik kan niet zeggen, dat het eiland veel afwisseling biedt,&#8221;
zeide Henri Quatre. &#8222;Het begin was als hier, en hier is
het als in het begin. Hout en nog eens hout is alles, wat
we zien. Me dunkt, we moesten maar terugkeeren, dan zal
de visch juist gaar zijn, als we aanboord komen.&#8221;</p>

<p>Dirk en Dolf keurden dit voorstel goed en men nam den
terugweg aan, doch om nu zooveel mogelijk nog wat anders
te zien dan op hunne heenreis, besloten ze iets dieper
landwaarts in te gaan. Onwillekeurig maakten ze nu een&#8217;
langeren weg en kwamen eerst na den middag bij het
kleine Nederlandsche fort aan.</p>

<p><span class="pagenum"><a name="Page_114" id="Page_114">[114]</a></span></p>

<p>Het bootje lag er nog; maar juist toen zij wilden instappen,
zeide Henri Quatre: &#8222;Gauw, gauw, als de wind zoo vlug!
Er komt een onweder op, en vóór het losbreekt, wilde ik
graag aanboord wezen.&#8221;</p>

<p>&#8222;Nu,&#8221; zeide Dirk, &#8222;dat zal wel gaan, denk ik. Binnen
een half uurtje zijn we aanboord. Vanmorgen hebben we
het in minder dan twintig minuten gedaan.&#8221;</p>

<p>&#8222;Vanmorgen was vanmorgen,&#8221; hernam Henri Quatre, die
blijkbaar zeer gejaagd was. &#8222;Nu is het vloed, en er gaat hier
een sterke stroom. Als we over een uur bij het schip zijn,
mogen we blijde wezen. En vóór dien tijd zullen we, vrees
ik, de bui op het lijf krijgen. Jij, Dirk, aan het roer! Dolf
en ik zullen roeien!&#8221;</p>

<p>De twee krachtige mannen sloegen de riemen in het
water, en hoewel ze trokken, dat de riemen soms krom
stonden, vorderden ze maar weinig.</p>

<p>Intusschen kwam het onweder met ontzettende snelheid
nader, en aanboord van de &#8222;Koning van Polen&#8221; scheen men
ook iets te begrijpen van het naderende gevaar, want de
zeilen werden met spoed geborgen, terwijl men door wenken
en wuiven de drie, die in de boot op zee waren, tot meer
haast aanspoorde.</p>

<p>Uit de verte hoorde men het gerommel van den donder.</p>

<p>&#8222;Het blijft gelukkig stil,&#8221; zeide Dirk.</p>

<p>&#8222;Stil! Was er maar wat wind,&#8221; sprak Henri Quatre,
wien het zweet tappelings langs de bruine wangen stroomde.
&#8222;We komen er niet, en &mdash;&#8221;</p>

<p>Eensklaps smeet hij zijn&#8217; riem in de boot, wierp Dirk
terzijde en greep het roer.</p>

<p>&#8222;Roeien, roeien! Ons leven hangt aan een zijden draadje!&#8221;
riep hij.</p>

<p>Dirk nam den riem op en trok, wat hij kon.</p>

<p>Nog slechts eene halve mijl waren ze van het schip af.</p>

<p>Zouden ze het halen? Zouden ze?</p>

<p>&#8222;Gauw! Gauw!&#8221; klonk Londenaars stem door den roeper.</p>

<p><span class="pagenum"><a name="Page_115" id="Page_115">[115]</a></span></p>

<p>&#8222;Daar komt de baas! God sta ons bij!&#8221; riep Henri Quatre
en pas had hij dit gezegd, of de stormwind joeg langs de
wateren en sloeg schip en boot van elkander af.</p>

<p>&#8222;Voor wind en zee af! In Godsnaam!&#8221; klonk de stem
van den wakkeren Stuurman en het kleine vaartuig vloog
over de golven. Wanneer ze op den top van eene golf
zaten, konden ze het schip zien, maar wanneer ze zich
tusschen die ontzettende waterbergen bevonden, dan zagen
ze niets dan het woedende element en de loodkleurige lucht.
Eindelijk begon het ook te stortregenen. Geene bootslengte
van zich af kon men zien. Het was te vergeefs dat de drie
mannen elkander een woord toeschreeuwden. Het geluid
van den storm, van de bruisende golven, van den suizenden
regen en den ratelenden donder overstemde hun geroep. Maar
konden ze elkander niet bespreken, toch zagen ze wel, dat
ze iets moesten doen, wilden ze niet zinken, en dat was
het water, dat met elke golf in het bootje kwam, uithoozen.
Bij gebrek aan wat beters, gebruikte men daarvoor wat men
had: mutsen en schoenen.</p>

<p>&#8222;Land!&#8221; schreeuwde op eenmaal Henri Quatre.</p>

<p>Pas had hij dat geroepen of de boot stootte op een rif,
zoo hard en onverwachts, dat Dirk overboord sloeg. Eene
golf nam hem op en droeg hem op de kust.</p>

<p>Henri Quatre zag dat, en hij begreep, dat zijn eenig
behoud ook hierin lag, dat hij overboord sprong, als hij eene
golf zag aankomen. Hij liep naar Dolf en schreeuwde hem
in het oor, wat hij doen moest.</p>

<p>Dolf knikte ten teeken, dat hij zijn&#8217; vriend begrepen had.</p>

<p>Daar naderde eene golf: een reus onder de reuzen.</p>

<p>Bijna op hetzelfde oogenblik sprongen de mannen overboord
en wat Dirk overkomen was, gebeurde met hen, de
golf droeg beiden ongedeerd over de branding heen op het
strand, dat maar zeer smal, en door steile rotsen begrensd was.</p>
<p><span class="pagenum"><a name="Page_116" id="Page_116">[116]</a></span></p>
<p>&#8222;Die rotsen over en dan verder zien, wat we doen. Ik
geloof, dat we nog altijd op Boeroe zijn, en als dat zoo is,
dan zullen we, hoop ik, wel terecht komen,&#8221; sprak Henri.</p>

<p>De drie schipbreukelingen klauterden nu tegen de rotsen
op en hadden weldra een uitgestrekt woud voor zich.</p>

<p>Ook hier had de storm vreeselijk huisgehouden en ging
hij voort de hooge reuzenstammen af te breken.</p>

<p>De regen viel nog steeds bij stroomen neder, en het
onweder scheen in hevigheid toe te nemen.</p>

<p>Het ware dwaasheid geweest in dit weder verder te gaan;
want daar ze geen tien passen voor zich uit konden zien,
zouden ze misschien slechts afdwalen. Ze kropen daarom
onder eene uitstekende rotspunt, waar ze voor den fellen
slagregen beveiligd waren, en hier wachtten ze het einde
van de bui af.</p>

<p>Ze huiverden van de koude, en geen wonder.</p>

<p>Eerst hadden ze zich doornat in het zweet gewerkt, en
nu zaten ze daar, doornat van den regen. Het water liep
met straaltjes uit hunne kleederen, en om nu geene koude
op te loopen, besloot Henri Quatre zich inspanning te geven.
Hij beproefde tegen de steile rotsen te klauteren en kreeg
daardoor de gewone lichaamswarmte terug. Zijn voorbeeld
werd door de twee anderen gevolgd, en toen ze een half
uur later den top der rots bereikt hadden, zagen ze heel
in de verte hun schip en op een kwartier afstands het Hollandsche
fort.</p>

<p>&#8222;Daarheen, vrienden,&#8221; sprak Henri toen de bui bedaard
was. &#8222;We zullen er gauw zijn.&#8221;</p>

<p>Dat gauw zijn bleek evenwel niet het geval te wezen.</p>

<p>Wat vóór de bui beekjes waren, waarover men zonder stok
gemakkelijk springen kon, dat waren nu breede stroomen geworden,
welke met woeste snelheid hunne wateren naar zee
stuwden.</p>

<p>&#8222;Er dwars doorheen,&#8221; zei Dolf en stapte in het water.</p>

<p>&#8222;Dank je krachtig,&#8221; riep Henri en trok zijn&#8217; vriend op
het droge. &#8222;Zie je daar die lieve jongens niet? Denk je, dat
ik de zee verlaten heb om in den buik van een&#8217; kaai-<span class="pagenum"><a name="Page_117" id="Page_117">[117]</a></span>man
te verhuizen? Een kaaiman is geen kikvorsch, hoor!&#8221;</p>

<p>&#8222;Vriendelijk dank voor die waarschuwing,&#8221; zeide Dolf. &#8222;Ik
zag die vreeselijke dieren niet.&#8221;</p>

<p>Om nu geen gevaar te loopen aangevallen te worden door
de kaailuî, waarvan de riviertjes wemelden, waren de drie
mannen genoodzaakt, een&#8217; grooten omweg te maken.</p>

<p>Die lange weg begon hun echter vreeselijk te vervelen,
en daarom besloten ze eene rivier, die blijkbaar zeer ondiep
was, te doorwaden.</p>

<p>&#8222;Voor onze veiligheid zal ik dit wandelstokje medenemen,&#8221;
zeide Dolf en nam een stuk hout van een gestrand schip op.</p>

<p>Zij begaven zich onbevreesd te water en zagen aan den
anderen oever eenige Boeroeneezen nedergeknield liggen.</p>

<p>&#8222;Die mannen schijnen ons om lijfsbehoud te bidden,&#8221; sprak
Dirk. &#8222;Zie maar hoe benauwd ze ons aankijken!&#8221;</p>

<p>Henri Quatre lachte eens en zeide: &#8222;Nu zullen ze ons niet
ontvluchten. Ze zien wel, dat we niet gewapend zijn. Ze zijn
zeker water-aanbidders! Nu knielen ze ... Dolf, Dolf, pas
op! Sla toe!&#8221;</p>

<p>&#8222;Begrepen, buurman!&#8221; riep Dolf en sloeg zijn stuk hout
op den harden kop van een&#8217; kaaiman, die op hem toegeschoten
was en den vreeselijken muil geheel boven water had.</p>

<p>Een vreeselijk geschreeuw liet zich aan den oever hooren.</p>

<p>&#8222;Ze hebben medelijden met ons,&#8221; zeide Dirk.</p>

<p>&#8222;Medelijden? Mooi medelijden! Pas op, ze gaan ons nog te
lijf, ja! Ik wed wel, om ik weet niet wat, dat ze kaaiman-aanbidders
zijn,&#8221; antwoordde Dolf en sprong aan den oever,
waar hij terstond door de inboorlingen met dreigende gebaren
ontvangen werd.</p>

<p>&#8222;Orang Wolanda!&#8221; riep hij.</p>

<p>&#8222;Jan Kompanie!&#8221; schreeuwde Dirk.</p>

<p>Beide uitroepen hielpen. De inboorlingen wisten dat &#8222;Orang
Wolanda&#8221; een &#8222;Hollander&#8221; beteekende, en dat Jan Kompanie,
zooals ze de Oost-Indische Compagnie noemden, niet
gemakkelijk aan zijn kamizool was, als een zijner dienaren<span class="pagenum"><a name="Page_118" id="Page_118">[118]</a></span>
mishandeld werd. Het bleef dus bij bedreigingen, en ongedeerd
zett&#8217;en de drie vrienden hun&#8217; tocht voort en bereikten
twee uren later het fort, waar ze liefderijk opgenomen
werden.</p>

<p>Toen Dolf vertelde, wat hun onderweg overkomen was
met den kaaiman, zeide Joan van Leipzig, de Commandant
der kleine sterkte, dat ze door &#8222;Orang Wolanda&#8221; te roepen
stellig hun leven gered hadden; want dat de Boeroeneezen
aan de kaailuî godsdienstige eer bewezen.</p>

<p>&#8222;Nu spelt ge ons toch wat op de mouw,&#8221; meende Henri
Quatre. &#8222;Wie zal nu zulk een dier godsdienstige eer gaan
bewijzen? Dat zou toch al heel dom zijn!&#8221;</p>

<p>&#8222;Neen, stellig niet,&#8221; zeide van Leipzig. &#8222;Onder de Heidensche
volken merkt men het meer op, dat ze aan booze
wezens godsdienstige eer bewijzen in de hoop, dat die booze
geesten, gedrochten of dieren hun dan geen kwaad zullen
doen. Dit is nu onder de Boeroeneezen evenwel het geval
niet. Zij gelooven dat eenmaal een kaaiman met eene der
dochters van een&#8217; hunner vroegere Koningen getrouwd is.
Al de kaailuî, die in deze buurt zich ophouden, heeten van
dat vreemde paar af te stammen. Maar, men seint van het
schip! Misschien zoeken ze ulieden?&#8221;</p>

<p>Van Leipzig liet een klein kanon losbranden, doch alsof
men aanboord van de &#8222;Koning van Polen&#8221; niet begreep, wat
dat beduidde, ging men maar voort met seinen.</p>

<p>&#8222;Weet je wat, gaat naar eene der hoogste rotsen en laat
u alle drie zien. Het is het eenige, wat er op zit,&#8221; zeide
van Leipzig. &#8222;Ze zullen zeker willen weten, of je op zee
verongelukt of behouden aanwal gekomen bent!&#8221;</p>

<p>Onze vrienden vonden dien raad goed, zochten eene hooge
rots op, en zoodra ze den top bereikt hadden, begonnen ze
met hunne mutsen en zakdoeken te wuiven.</p>

<p>Dat scheen te helpen; want er werd eene boot neergelaten
en twee uren later waren ze weer aanboord terug,
waar ze met gejuich ontvangen werden. Garrit vooral, die<span class="pagenum"><a name="Page_119" id="Page_119">[119]</a></span>
geloofd had, dat Dirk in den storm wel omgekomen zou
zijn, was uitgelaten van vreugde.</p>

<p>Thans waren de manschappen weer bij elkander en zette
men koers naar Amboina.</p>

<p>&#8222;Schip in &#8217;t zicht,&#8221; riep de uitkijk.</p>

<p>&#8222;De kerel kon wel roepen schepen,&#8221; zei Joost. &#8222;Het is,
bijlo, eene gansche vloot, die daar nadert. Maar het zijn
allemaal compagnie-schepen!&#8221;</p>

<p>Kapitein Londenaar stuurde zijn schip naar de naderende
vloot, en zag weldra, dat van een der vaartuigen de Admiraalsvlag
woei. Aanboord van het Admiraalsschip gekomen,
vernam Londenaar uit den mond van Johan van Dam en
Truytman, die met het bevel der vloot belast waren, dat
de &#8222;Koning van Polen&#8221; hen te volgen had.</p>

<p>&#8222;Mag ik ook weten waarheen de koers is, Admiraal?&#8221;
vroeg Londenaar beleefd.</p>

<p>&#8222;De tocht is een geheim en zal later bekend gemaakt
worden. Geen enkele Kapitein weet het nog. Nu hebt ge
alleen ons bevel te gehoorzamen en bij u op het schip
alles tot een vinnig gevecht gereed te maken,&#8221; sprak
Truytman.</p>

<p>&#8222;Het zal geschieden, Heer Admiraal,&#8221; zeide Londenaar
en liet terstond zich aanboord van de &#8222;Koning van Polen&#8221;
terugbrengen, waar hij onmiddellijk alles in gereedheid liet
brengen voor een mogelijk gevecht.</p>

<p>&#8222;Wat zullen we nu weten, Kapitein?&#8221; vroeg Dolf.</p>

<p>&#8222;Ik kan het u niet zeggen, goede vriend!&#8221; luidde het
antwoord. &#8222;De Bevelhebbers der vloot, de Heeren van Dam
en Truytman, zeggen, dat ze eerst op eene bepaalde hoogte
ons in kennis mogen stellen met het doel van den tocht.
Dat de onderneming belangrijk is, geloof ik te mogen opmaken
uit de menigte welbemande vaartuigen.&#8221;</p>

<p>&#8222;Wedden, Kapitein, dat ik weet waarheen het gaat?&#8221;
vroeg Oude Joost. &#8222;Ik geloof dat ik het weet.&#8221;</p>
<p><span class="pagenum"><a name="Page_120" id="Page_120">[120]</a></span></p>
<p>&#8222;Nu, waarheen dan?&#8221;</p>

<p>&#8222;Naar Makassar, Kapitein! Ik heb er zoo een voorgevoel
van. En als dat zoo is, sta dan vast; want de Makassaren
zijn niet gemakkelijk, als ze beginnen. Ik weet hiervan
mede te praten, en meer dan mij lief is.&#8221;</p>

<p>&#8222;Zijt ge dan <ins title="bron: als">al</ins> eens met die luiden slaags geweest?&#8221;
vroeg Dolf, die nu juist geene groote studie van de geschiedenis
der Oost-Indische Compagnie gemaakt had, wat
trouwens in ons land bijna niemand deed. Tegenwoordig
wordt ook op de scholen de aardrijkskunde van de Oost
geleerd, maar toch is het nog zeer gering, wat wij van
dien merkwaardigen en rijken Archipel weten. Toen leerde
men van de aardrijkskunde van ons eigen land zelfs nog
niets op de scholen en dus nog veel minder van de Oost.</p>

<p>Oude Joost keek den vrager eens aan en zeide: &#8222;Hoor
eens, maat, geleerd mag je wezen, maar of je van onze
Oost wel veel weet, dat geloof ik niet. Je vraagt me daar
of we met die van Makassar wel eens aan het bakkeleien
geweest zijn. Nu, niet zuinig ook. Het was in de Molukken
lang niet altijd botertje tot op den boôm. En dat kwam
nu niet, omdat de Compagnie telkens redenen tot ontevredenheid
gaf, maar wel omdat er van alle kanten kwaad
gestookt werd. Onder de grootste stokebranden behoorde
vooral de Sultan van Makassar.&#8221;</p>

<p>&#8222;Maar Prins Patinggaloan deed toch al, wat hij kon om
ons te bevoordeelen,&#8221; merkte Meester Troost der Armen aan.</p>

<p>&#8222;Daaraf weet ik mee te praten,&#8221; zeide Kreeft. &#8222;Hebben
de Heeren Bewindhebbers der Compagnie hem niet eene
prachtige koperen aardglobe ten geschenke gegeven? Ik
heb dat ding helpen brengen, man, ikzelf. Het was je maar
wat een mooi draaiding, en ik dacht zoo al bij mezelven:
wat is de aarde toch een raar toestel, dat ze zoo tusschen
een houten rand draait. Als we de Linie passeerden heb ik
wel eens gekeken of ik dien houten rand niet zag!&#8221;</p>

<p>&#8222;Ik meen ook dat Joost van den Vondel op die globe
een gedicht heeft gemaakt,&#8221; sprak Henri Quatre.</p>

<p><span class="pagenum"><a name="Page_121" id="Page_121">[121]</a></span></p>

<p>&#8222;Dat ik kan opzeggen,&#8221; nam Kreeft het woord. &#8222;Vondel
schreef ervan:</p>

<p class="poem">
Tot eer van Hollants waterleeuw,<br />
Herschept de kunst de kopere eeuw<br />
Een ronde....&#8221;
</p>

<p>&#8222;Ga maar niet verder, man, ik weet dat alles,&#8221; zeide Oude
Joost. &#8222;Ik weet ook dat diezelfde Prins Patinggaloan een
zeer geleerd man was, die zelfs Latijn verstond. Ik weet
dat hij grooten invloed op den Sultan had; maar hij was
als de rest en had ze achter zijn&#8217; elleboog. Zijn baas de
Sultan, Galedoella Mochahoca, had aan den Gouverneur-Generaal
geschreven, dat hij niemendal tegen de Compagnie
had, maar dat hij alleen de bewoners van de Molukken
tegen ons opstookte om Gods wil en om zijne Mohammedaansche
leer te beschermen. Maar dat waren maar praatjes,
want dan had hij de Portugeezen, die dan toch ook geene
Mohammedanen zijn, ook niet in zijn land moeten dulden.&#8221;</p>

<p>&#8222;Is zoo&#8217;n globe niet een rond ding?&#8221; vroeg Hoepel.</p>

<p>&#8222;Ja, nog ronder dan jij bent,&#8221; riep er een uit het gezelschap.</p>

<p>Hoepel deed alsof hij die hatelijkheid niet hoorde en zeide:
&#8222;Wat doen ze ook zulke konstige, ronde dingen te geven.
Zoo iets kunnen alleen de groote Heeren verzinnen, maar
dat zou nooit opkomen in het hoofd van Janmaat. Die
geeft wat anders dan presentjes waarop de Poeëten gedichten
maken!&#8221;</p>

<p>Joost lachte eens even en zeide: &#8222;Ik begrijp je, maat!
Ja, wij zouden die luiden op eene andere manier aanboord
klampen. We zouden hun ook ronde dingen geven, maar
dan van ijzer of lood en te grabbelen gegooid door Sinjeur
Buspoeder. Nu, wees maar stil, ik wed dat het er nu zoo
van langs zal gaan. En dan zal ik het dien luiden nog eens
betaald zetten, dat ze me vier maanden lang op water en
brood gehouden hebben.&#8221;</p>

<p>&#8222;Dus je bent in Makassar geweest?&#8221; vroeg Hoepel.</p>

<p>&#8222;Dat ben ik, maar niet voor mijn pleizier. Wij lagen<span class="pagenum"><a name="Page_122" id="Page_122">[122]</a></span>
daar met ons schip de &#8222;Oude Hondt&#8221; en zouden lading
innemen, toen we heel onverwachts door eene bende roovers
overvallen werden, die ons meesleepten naar een oud fort
van de Portugeezen en ons daar gevangen hielden tot we
tegen ettelijke Makassaren uitgewisseld werden.&#8221;</p>

<p>&#8222;En de &#8222;Oude Hondt,&#8221; waar was die?&#8221; vroeg Kreeft.</p>

<p>&#8222;Dat zoudt ge aan de Portugeezen kunnen vragen, en ik
geloof zoo, dat we &#8222;De nieuwe Leerdam&#8221; nog duur hebben,
als we meenen, dat er eenvoudig geruild is.&#8221;</p>

<p>Op dat oogenblik passeerde de vloot het eiland Solor.</p>

<p>&#8222;Kijk eens,&#8221; riep Garrit nu eensklaps uit. &#8222;Kijk die luî
daar eens aan! Zouden ze aan het hengelen zijn?&#8221;</p>

<p>Hengelen was ook toen reeds zulk eene echt vaderlandsche
bezigheid, dat het meerendeel van de manschappen over de
verschansing ging liggen om te zien, wat men daar deed.</p>

<p>Niet ver van het land af zag men verscheidene kleine
bootjes, die alle met één persoon bemand waren, en ieder
dezer personen was een hengelaar. Maar men hengelde niet
met haakjes, dat zag men wel, doch waarmede men het
dan wèl deed, dat kon men niet nauwkeurig zien.</p>

<p>&#8222;Het is alsof er een bosje pluis aan het touwtje zit,&#8221;
zeide Dirk. &#8222;Kijk maar! Ik geloof dat ze peuren!&#8221;</p>

<p>&#8222;Dat behoef je niet te gelooven, dat is werkelijk zoo.
Die luî zijn bezig met sakkoos vangen,&#8221; sprak Oude Joost.<span class="pagenum"><a name="Page_123" id="Page_123">[123]</a></span>
&#8222;Een sakko is een visch, die zeer veel op onze geep gelijkt
en al even onsmakelijk is. In den bek heeft hij eene
menigte tanden, die in haakvormige puntjes eindigen. Nu
maken de visschers van deze streken, in plaats van een
haakje, een bosje uitgerafeld lijnwaad of werk aan het
touwtje vast. De sakkoos zien dat voor aas aan, bijten
even en blijven dan met de haakjes hunner tanden in dat
pluis zitten. Zoodra er een visch gehapt heeft, voelt de
visscher dat. Hij slaat op en het is maar hoogzelden, dat
er onder dat opslaan een visch afvalt. Maar wat gebeurt nu?
Kijk me die visschers eens ruim baan maken!&#8221;</p>

<p>Pas had Oude Joost dat geroepen of eene versierde prauw,
door nog vele andere prauwen gevolgd, zette koers naar
de vloot. Eene akelige, eentonige muziek, nu en dan afgewisseld
met gezang, klonk over het water.</p>

<p>&#8222;Er zit eene vrouw in,&#8221; riep Garrit. &#8222;Lieve deugd, wat
een leelijk schepsel is dat! Hoe oud! Precies eene Juffrouw
Kinderschrik, die het heele weeshuis naar bed jagen kan.&#8221;</p>

<p>De prauwen kwamen zóó in de nabijheid van de &#8222;Koning
van Polen&#8221;, dat men al de lieden, die er in zaten, nauwkeurig
onderscheiden kon.</p>

<p>&#8222;Begrijp je er wat van?&#8221; vroeg Dirk aan zijn&#8217; broeder.</p>

<p>&#8222;Geen steek!&#8221; luidde het antwoord.</p>

<p>Opeens schoot eene der prauwen wat vooruit, kwam de
&#8222;Koning van Polen&#8221; terzijde, en een man, een blauwbruine
kerel, hield de hand voor den mond en riep de onzen wat toe.</p>

<p>&#8222;Wat roept hij toch?&#8221; vroegen verscheidenen aan elkander.</p>

<p>&#8222;Ik heb er maar één woord van verstaan,&#8221; sprak Kreeft,
&#8222;en dat is &#8222;laksamana&#8221;, dat zooveel als Admiraal beteekent.&#8221;</p>

<p>&#8222;En ik heb het woord &#8222;Radja parampoewan&#8221; gehoord,
dat wil zeggen: Koningin,&#8221; zeide Hoepel.</p>

<p>Oude Joost, die bij het aanleggen der prauw wat naar de
plaats geloopen was waar ze lag, kwam nu terug en zeide:
&#8222;Voornaam bezoek, jongens! De Koningin van Solor wenscht
den Admiraal te spreken.&#8221;</p>

<p>Bijna op hetzelfde oogenblik kwam Henri Quatre, en op
bevel van den Kapitein gelastte hij twaalf man uit den
hoop, hem te volgen om naar het Admiraalsschip te varen en
daar twee boodschappers van de Koningin aanboord te brengen.</p>

<p>De groote boot werd neergelaten. Henri Quatre zette zich
aan het roer, twee bruine Edellieden namen ook achter
plaats en de twaalf mannen zett&#8217;en zich aan de riemen. In
den tijd, dat de boot naar het Admiraalsschip voer, bleven
de prauwen wat heen en weer drijven.</p>

<hr class="chap" />

<p><span class="pagenum"><a name="Page_124" id="Page_124">[124]</a></span></p>




<h2>NEGENDE HOOFDSTUK.<br />

Zeevolk, vreemd volk.</h2>


<p>Spoedig was de boodschap door de twee bruine Afgezanten
overgebracht, en terstond lieten de Admiraals al de
vlaggen hijschen, die ze bij de hand hadden. De andere
schepen volgden dit voorbeeld en toen de Edellieden aan
de Koningin gezegd hadden, dat de Admiraal haar wachtte
en de prauwen zich daarop in beweging zett&#8217;en naar het
Admiraalsschip, werd vandaar het sein gegeven tot een
eere-saluut uit het grof geschut.</p>

<p>&#8222;Is dat eiland Solor dan zoo groot, dat wij aan die
Koningin, en dan nog wel aan zulk eene vogelverschrikster
zooveel hulde moeten bewijzen?&#8221; vroeg Dirk aan Joost.</p>

<p>&#8222;Welneen, jongen! Solor met nog eenige eilandjes erbij
vormt maar een heel klein Koninkrijkje, dat voor de Compagnie
in het jaar &#8217;13 door den Zeekapitein Appollonius
Schot op de Portugeezen veroverd werd. Als er in het geheel
tienduizend menschen op wonen, zal het mooi zijn.
Bovendien is de grond niet best bebouwd, en men heeft er
veel last van vulkanische uitbarstingen, zoodat ze ons al
heel weinig voordeel opleveren. Alleen bij het vervallen fort
Frederik Hendrik komt zoo nu en dan een Compagnie-scheepje
om er wat zwavel en salpeter te halen. Bamboe
kan men er krijgen zooveel men hebben wil.&#8221;<a name="FNanchor_22_22" id="FNanchor_22_22"></a><a href="#Footnote_22_22" class="fnanchor">[22]</a></p>

<p>&#8222;Maar wat hebben we er dan toch voor doel mede om
aan de Koningin van zulk een nestig landje zooveel eer
te bewijzen?&#8221; vroeg Garrit.</p>

<p>&#8222;Wie het kleintje niet eert, is het groote niet weerd,&#8221;
hernam Oude Joost.<span class="pagenum"><a name="Page_125" id="Page_125">[125]</a></span> &#8222;En al is dat land nu niet zoo heel
groot, alle beetjes helpen. Bovendien bestaat slechts het
kleinste gedeelte der bewoners uit Maleiers, die Mohammedanen
zijn en dus heulen kunnen met dien mooien Sultan
van Makassar. Het andere deel bestaat uit Alfoeren.&#8221;</p>

<p>&#8222;Wat zijn dat voor luî?&#8221; klonk hierop de vraag van een&#8217;
der luisteraars. &#8222;Alfoeren, wat een naam!&#8221;</p>

<p>&#8222;Alfoeren zijn donkerbruine, groote en sterke menschen,
die niemendal van de Mohammedanen willen weten en
Heidenen zijn. Ze zijn in den oorlog verbazend vlug en
weten met hunne groote zwaarden vreeselijk huis te houden.
Lafhartig is er niet één; maar van koppensnellen bij den
vijand zijn ze groote liefhebbers. Voor het overige leven
ze vreedzaam en ze zijn minder valsch dan Maleiers, die
niet altijd te vertrouwen zijn.&#8221;</p>

<p>Nadat men op die wijze een tijdlang had staan praten,
kwam Kapitein Londenaar, die inmiddels aanboord van het
Admiraalsschip geseind was geworden en er natuurlijk heengebracht
was, alweer terug en zeide tot het verzamelde
volk: &#8222;Mannen, thans kan ik u mededeelen waarheen de
tocht is.&#8221;</p>

<p>&#8222;Dat weten we al, Kapitein,&#8221; zeide Meester Troost der
Armen. &#8222;Onze vriend Oude Joost kan nog beter ruiken dan
een hond. Hij heeft ons al eenige dagen geleden verteld,
dat de tocht naar Makassar ging om daar den Sultan eens
even te leeren, wat meer achting en eerbied voor de Compagnie
te hebben.&#8221;</p>

<p>&#8222;Dan heeft Oude Joost goed geroken,&#8221; hervatte Kapitein
Londenaar. &#8222;Maar alles kan hij toch niet geroken hebben,
daarom zal ik u een en ander mededeelen. De Koningin der
Solor-eilanden kwam ons verzoeken weer eene nieuwe sterkte
te bouwen of de oude te herstellen, teneinde haar tegen
den overmoed ter Portugeezen te beschermen. Admiraal
Truytman heeft haar beloofd hieraan te voldoen, zoodra we
de Makassaren getuchtigd en onderworpen hebben.&#8221;</p>
<p><span class="pagenum"><a name="Page_126" id="Page_126">[126]</a></span></p>
<p>&#8222;Nu, dat zullen we dezen keer toch wel klaar spelen,
meen ik,&#8221; dus liet Dolf zich hooren. &#8222;Onze vloot is sterk
en er is volk genoeg aanboord ook!&#8221;</p>

<p>&#8222;Volk genoeg, Stuurman, daarin hebt gij gelijk! Maar
niet ieder staat zijn&#8217; man, als het er op aankomt.&#8221;</p>

<p>Een ontevreden gemompel liet zich hooren en Kreeft,
vooruit tredend, zeide: &#8222;Kapitein, krom ben ik; maar sedert
wanneer ben ik een lafaard?&#8221;</p>

<p>&#8222;Wij zijn ook geen lafaards,&#8221; lieten zich nu een paar
andere stemmen hooren.</p>

<p>&#8222;En wij ook niet! Neen, wij ook niet!&#8221; klonk het in koor.</p>

<p>Kapitein Londenaar lachte even en hernam: <ins title="niet n bron">&#8222;</ins>Gijlieden
roept haring vóór Sint-Jan<a name="FNanchor_23_23" id="FNanchor_23_23"></a><a href="#Footnote_23_23" class="fnanchor">[23]</a>. Als ik zeg, dat niet iedereen
zijn&#8217; man staat, dan bedoel ik er niet één van het Compagniesvolk.
Maar wij hebben op de vloot verscheidene
compagnies Amboineezen en het is de groote vraag maar,
wat we daaraan hebben zullen, hulp of tegenstand.&#8221;</p>

<p>&#8222;Hoor eens, Kapitein,&#8221; waagde Oude Joost te zeggen,
&#8222;die soldaatjes zullen de kaas niet van hunne boterham
laten halen. Er leeft in heel den Archipel geen moediger
en dapperder volkje.&#8221;</p>

<p>&#8222;Oude Joost meent er niet één van,&#8221; riep een uit het
volk. &#8222;Aan heel zijn gezicht kan men zien, dat hij een loopje
met ons neemt.&#8221;</p>

<p>&#8222;Neen, Oude Joost spreekt waarheid,&#8221; liet Meester Troost
der Armen zich hooren, doch zijne bevestiging diende alleen
maar om het volk er nog minder aan te laten gelooven.</p>
<p><span class="pagenum"><a name="Page_127" id="Page_127">[127]</a></span></p>
<p>&#8222;Het zijn zeker even groote helden als u, Meester,&#8221; zeide
een matroos.</p>

<p>&#8222;Of ik een held ben weet ik niet,&#8221; zeide de Scheepsbarbier
kalm, &#8222;ik ben nog nooit bij een zeegevecht tegenwoordig
geweest. Maar die Amboineezen hebben onze Joost en ik
bezig gezien en ik verzeker je, dat menig Europeaansch
Compagnie-soldaat er een voorbeeld aan nemen kon. Ze
zijn dapper in den aanval, bij tegenspoed standvastig en
zoo trouw aan hun vaandel als een Christenmensch er maar
trouw aan zijn kan.&#8221;</p>

<p>&#8222;Wat onze barbier daar vertelt, Kapitein, is waar,&#8221; sprak
Oude Joost. &#8222;En als we aan den dans moeten gaan, dan
zal u, ja, dan zullen allen zien, dat de barbier en ik u
geene onwaarheden wijs maakten.&#8221;</p>

<p>&#8222;Nu, Joost, ik hoop, dat je het bij het rechte einde zult
hebben,&#8221; zeide de Kapitein.</p>

<p>&#8222;Ja,&#8221; vervolgde Oude Joost, <ins title="niet in bron">&#8222;</ins>en het is beter ook dat u,
Kapitein en al de anderen dat nu al weten ook.&#8221;</p>

<p>&#8222;Waarom?&#8221; vroeg de Kapitein.</p>

<p>&#8222;Omdat ze uiterst gevoelig zijn voor beleedigingen, Kapitein!
Worden ze vriendelijk en voorkomend behandeld,
dan vinden ze dat blijkbaar aangenaam, maar bemerken ze,
dat ze door de Europeanen met minachting aangezien en
behandeld worden, dan hebben ze de bokkenpruik op en,
we hebben het op zee gezien, een mensch hoe goed anders
ook, wordt een onding, als hij die op heeft. En om u nu
nog allen te overtuigen, dat ik waarheid spreek, ben ik
bereid een&#8217; eed te doen op hetgeen ik gezegd heb.&#8221;<a name="FNanchor_24_24" id="FNanchor_24_24"></a><a href="#Footnote_24_24" class="fnanchor">[24]</a></p>
<p><span class="pagenum"><a name="Page_128" id="Page_128">[128]</a></span></p>
<p>&#8222;En ik ook,&#8221; sprak de barbier.</p>

<p>&#8222;Nu, dan trek ik mijne beschuldigingen in,&#8221; zeide de
Kapitein, &#8222;en ik beloof je dat ik het volk zal voorgaan in
het bewijzen van achting aan mannen, die achting verdienen.
En waar ik voorga, dat weet je, daar volgen al de anderen.&#8221;</p>

<p>Nog maar even had Kapitein Londenaar dit gezegd toen
de Amboineezen aanboord gebracht werden. De aanvoerder
van die afdeeling trad op Kapitein Londenaar en vroeg hem:</p>

<p>&#8222;Jy Kapitan?&#8221;</p>

<p>Kapitein Londenaar knikte bevestigend.</p>

<p>&#8222;Ik ook Kapitan,&#8221; vervolgde de Officier, &#8222;en helpen maak
kopje kleiner dat vijand.&#8221;</p>

<p>&#8222;Dat is uitnemend, Kapitein!&#8221; zeide Kapitein Londenaar,
die werkelijk met welgevallen de flinke houding van de
uitnemend gewapende Amboineezen opnam.</p>

<p><span class="pagenum"><a name="Page_129" id="Page_129">[129]</a></span></p>

<p>Nu wilde onze Amboinees zeggen, dat hij zelfs een&#8217; eed
gezworen had de Compagnie trouw te dienen, en hij drukte
dat uit door te zeggen: &#8222;En ik gedaan opsteken twee
vingers.&#8221;</p>

<p>De koddige manier van spreken was oorzaak, dat bijna
al het scheepsvolk in een luid gelach uitbarstte, doch Kapitein
Londenaar keek allen zóó ernstig aan, dat ze het
niet waagden te doen.</p>

<p>&#8222;Ik wil hopen,&#8221; zeide IJzeren Neptunus nu, &#8222;dat we
elkander niet tegenvallen. Ik zal u nu de plaats voor uwe
manschappen laten aanwijzen en u, Meneer de Kapitein,
zal, zoo lang u hier aanboord is, tot de Officieren gerekend
worden! Joost, jij kunt nog wat van die menschen verstaan,
wijs hun logies!&#8221;</p>

<p>Ondertusschen kwamen de bewoners van Solor van alle
kanten in hunne prauwen opdagen om allerlei eetwaren aan
de schepelingen te verkoopen; doch daar de vloot meer in
de nabijheid van het kleine eiland Serbiette het anker had
laten vallen, zoo werd er besloten de schepen op dit eiland
van water te voorzien.</p>

<p>Niet ver van het vlek Lamahal was eene kleine rivier
met heerlijk drinkwater, en daar werden de booten heengezonden.
De manschappen namen ook allerlei snuisterijen
mede om deze te verruilen voor dingen van waarde, doch
de bewoners van dit eilandje waren niet rijk en bezaten
zeer weinig kostbaarheden, zoodat er bitter weinig te ruilen viel.</p>

<p>Een der eilanders vertelde evenwel, dat niet verre van
Lamahal een put was met kokendheet water, dat afgekoeld,
bijzonder heilzaam was voor allerlei wonden. Zoodra Meester
Pruymius dit vernam, besloot hij van dat heilzame water
zooveel mede te nemen, als hij maar bergen kon. Wat zou
hij er eene eer in stellen om na het gevecht, dat denkelijk
wel bloedig zijn zou, de gekwetsten met zijn wonderwater
te genezen! Wie weet of hij daardoor geen kans liep lijfarts
van den Gouverneur-Generaal te worden. Hij ging daarop<span class="pagenum"><a name="Page_130" id="Page_130">[130]</a></span>
naar Kapitein Londenaar en vroeg hem eene boot met eenige
mannen om van dat wonderwater te gaan halen, en hoewel
de Kapitein er niet veel van geloofde, zoo gaf hij hem er
toch vergunning toe.</p>

<p>Ik schreef daar met opzet dat de Kapitein er niet veel
van geloofde, en dat bewijst juist, dat hij het niet tegenspreken
durfde ook. De leer der geneesmiddelen was toen
en nog zeer vele jaren daarna, al eene heel vreemde leer.
Ze is het voor een deel nog, want hoevele onnoozele
menschen leggen bij eene wonde er papier van een tabakszakje
of spinrag op. Het eerste dient om de wond af te
sluiten en het tweede om het bloeden tegen te gaan. Beide
middelen zijn intusschen zeer gevaarlijk en veroorzaken niet
zelden bloedvergiftiging. Op het platteland van Walcheren
gebruikte men bij eene verwonding een linnen doekje, doortrokken
met sla-olie, waarin men een paar maanden vroeger
veenmollen geworpen had om die er in te laten aftrekken.
En als men zoo iets nu nog in onze eeuw ziet doen, dan
is het immers niet te verwonderen, dat in het midden der
zeventiende eeuw, zelfs Scheepskapiteins geheime geneeskundige
krachten aan sommige dingen toeschreven?</p>

<p>Tot de matrozen, die Meester Pruymius vergezelden, behoorden
ook Garrit, Dirk, Hoepel en Kreeft. Dolf zat aan
het roer en onze goede scheepsbarbier zat voor in de boot
tusschen een twintig groote stoopskruiken<a name="FNanchor_25_25" id="FNanchor_25_25"></a><a href="#Footnote_25_25" class="fnanchor">[25]</a>.</p>

<p>&#8222;Wel, Meester,&#8221; dus begon Dolf lachend, &#8222;als ge al die
kruiken vol hebt, dan kunt ge wel twintig vloten bedienen.&#8221;</p>

<p>&#8222;Beter te veel dan te weinig, Stuurman,&#8221; gaf Meester
Troost ten antwoord. &#8222;Ik weet ook niet hoeveel ik moet
gebruiken. Dat zal de ondervinding mij nog moeten leeren.&#8221;</p>
<p><span class="pagenum"><a name="Page_131" id="Page_131">[131]</a></span></p>
<p>&#8222;In alle gevallen, Meester, ik hoop dat ge met uw wonderwater
van mijn lijf zult blijven, hoewel ik er geen
oogenblik aan twijfel of we zullen eene harde noot te kraken
hebben. Ik denk zoo, dat er bloed genoeg vloeien zal.&#8221;</p>

<p>&#8222;Meer dan roode wijn, Stuurman,&#8221; zeide Meester Troost
der Armen met een&#8217; diepen zucht; want hoewel op zee
voor geen klein geruchtje vervaard, had hij, zooals men
dat noemt, aan vechten toch een broertje dood.</p>

<p>&#8222;Je zucht alsof de Makassaren allen amok-makers waren,&#8221;
zeide Garrit, en onwillekeurig dacht hij aan die geschiedenis
te Batavia, waar hij met Meester Pruymius hard aan den
haal gegaan was en waarbij Dirk, zonder den Keulschen
pot, zeker het mannetje van de rekening zou geworden zijn.</p>

<p>&#8222;Als we geene Keulsche potten genoeg hebben, dan
kunnen we het met stoopskruiken probeeren,&#8221; zeide Dirk,
en op dat oogenblik werden de riemen ingehaald en stapte
men aan wal, waar de kruiken voorzichtig neergezet werden.</p>

<p>Dolf, Kreeft en Garrit bleven gewapend bij de boot; want
hoewel de arme inwoners nog geen enkel teeken van vijandigheid
gegeven hadden, deed men toch goed dien lieden
niet al te veel vertrouwen te schenken. Dirk en Hoepel, óók
gewapend, zouden den barbier vergezellen. Maar hoe twintig
volle stoopskruiken van de bron bij de boot te krijgen,
waar men met de twintig ledige al geen&#8217; weg wist?</p>

<p>&#8222;Misschien dat de mannen van het eiland je wel helpen
willen,&#8221; zeide Dolf. &#8222;In alle gevallen hebt ge toch iemand
noodig, die u den weg wijst!&#8221;</p>

<p>&#8222;Dat is waar ook,&#8221; zei Meester Pruymius en een&#8217; half
naakten eilander terzijde tredend, zei hij tot dezen: &#8222;Bawa
gindi-gindi soemoer panas ajer!&#8221;</p>

<p>&#8222;Wat zeg je toch?&#8221; vroeg Dolf, toen hij zag dat de Serbietter
hem niet verstond.</p>

<p>&#8222;Wel, ik zeide in goed Maleisch: Draag de kruiken naar
den put met warm water!&#8221;</p>
<p><span class="pagenum"><a name="Page_132" id="Page_132">[132]</a></span></p>
<p>&#8222;Ik geloof dat je al even goed Maleisch spreekt, als ik,
maat, en ik spreek het als een Zeeuwsche boer. Wacht
maar, ik zal wel zeggen, wat we willen.&#8221;</p>

<p>Dolf ging hierop naar den Serbietter en klopte hem op
den schouder. De man zag om en Dolf wenkte hem naar den
waterkant te volgen. Hierop stak hij de handen in het water
en schudde van neen. Daarop stak hij andermaal de handen
in het water, doch trok ze er schielijk uit en deed, alsof
hij zich gebrand had. Toen knikte hij van ja en wees op de
kruiken en in de richting waarin die bron moest liggen.</p>

<p>De Serbietter scheen hem te begrijpen, doch op de kruiken,
wijzend en deze tellend, stak hij tweemaal beide handen op
en schudde het hoofd.</p>

<p>Dolf wees toen op hem en stak vijf vingers op.</p>

<p>De Serbietter scheen zoo dom niet te zijn, als hij er uit
zag, want hij liep naar de naaste huizen en kwam weldra
met nog drie man terug. De man stak, ten bewijze dat hij
Dolf goed begrepen had, ook de handen in het water, trok
een afschuwelijk leelijk gezicht en schreeuwde allerakeligst:
&#8222;Au! Au!&#8221; Daarop wees hij naar de kruiken en vervolgens
naar het bosch, dat achter Lamahal lag.</p>

<p>Dolf knikte hem toe en toen staken de vier mannen een&#8217;
langen stok door de ooren van de tien kruiken en daarna
een&#8217; anderen stok door de ooren der overige tien. De uiteinden
der stokken werden op de schouders gelegd en daarop
zett&#8217;en ze het op zoo&#8217;n aardig sukkeldrafje, dat Meester
Pruymius, Dirk en Hoepel genoodzaakt waren mede te draven.</p>

<p>Schuddend van het lachen zagen de achterblijvers de dravende
zeven mannen na.</p>

<p>In het begin ging de tocht vrij voorspoedig, doch het
duurde niet lang of ze kwamen op een&#8217; steenachtigen bodem
waar het loopen minder goed ging voor onze drie Hollanders,
die lage zeemansschoenen aan hadden. Op het schip
zijn die voor alle bewegingen zeer gemakkelijk, doch om
er mede langs scherp gepunte steenen te loopen, zijn de
zolen wel wat dun. De Serbietters liepen blootsvoets en
stonden daardoor veel vaster. Nog nimmer hadden ze kousen
of schoenen aan de voeten gehad en daardoor was de huid<span class="pagenum"><a name="Page_133" id="Page_133">[133]</a></span>
onder de voeten harder geworden dan het beste gelooide
leder van paarden en ossen. De voeten zelve waren ook veel
beter gevormd dan die der Europeanen, die al te dikwijls
misvormd waren door het dragen van schoeisel, dat veel te
nauw was, omdat breede voeten zoo leelijk stonden. Men
gelooft dat, jammer genoeg, nog al te veel, en duizenden
beschaafde Europeanen loopen met misvormde voeten. Ten
laatste werd Meester Pruymius zóó moede, dat hij bijna
niet meer voort kon. Maar hoe het dien wilden aan het
verstand te brengen, dat ze zoo hard niet loopen moesten?
Hij zag daartoe geen&#8217; kans, en nadat hij te vergeefs alle
pogingen aangewend had om hen langzamer te laten loopen,
dacht hij ten laatste: &#8222;Die luî verstaan me toch niet; ik
zal hen maar laten begaan.&#8221;</p>

<p>Ongemerkt kwamen de vier Serbietters daardoor een heel
eind vooruit en het duurde niet lang of, bij eene kromming
van het ruwe pad, waren ze uit het gezicht verdwenen en
toen de drie Hollanders bij dezelfde kromming aangekomen
waren, zagen ze, dat het pad zich in drieën splitste.</p>

<p>&#8222;Welk pad, Meester?&#8221; vroeg Dirk.</p>

<p>&#8222;Links, rechts of rechtuit?&#8221; vroeg Hoepel.</p>

<p>Meester Pruymius stampvoette van kwaadheid en zeide:
&#8222;Die vier schelmen zijn met onze kruiken op den loop. Er
zit niets anders op dan terug te keeren.&#8221;</p>

<p>&#8222;Maar eer we dat heele eind nu alweer terugloopen, wil
ik eerst toch wel eens even uitblazen,&#8221; zeide Hoepel en
zette zich op een&#8217; omgevallen, hollen boom neder.</p>

<p>De andere twee meenden juist dat voorbeeld te volgen
toen Hoepel opeens van den boom sprong en op de vlucht
ging, achtervolgd door een&#8217; zwerm bijen op wier nest hij
was gaan zitten. Ook Dirk en Meester Pruymius gingen aan
den haal en alle drie kwamen ze, met wonden overdekt en
zonder kruiken, bij de boot aan.</p>

<p>De bijen achtervolgden hare zoogenaamde vijanden niet
verder; want zoodra men in de boot gesprongen en van wal<span class="pagenum"><a name="Page_134" id="Page_134">[134]</a></span>
gestoken was, keerden de diertjes terug. Haar instinct
waarschuwde genoeg voor de gevaren, die haar boven het
water dreigden.</p>

<p>Zoodra ze zagen dat de bijen aftrokken, was Dolfs eerste
vraag: &#8222;En de kruiken?&#8221;</p>

<p>&#8222;Breng me naar de Admiraals dan vraag ik hun of ze
dit eiland willen platschieten!&#8221; schreeuwde de barbier.</p>

<p>Dolf en de anderen lachten.</p>

<p>&#8222;Lacht niet, kerels! Lacht niet! Die lummels, die dieven
en afzetters, die zakkenrollers en straatroovers, ze hebben
mij bestolen, mij, Meester Pruymius, scheepsbarbier bij de
Oost-Indische Compagnie! Bestolen voor twintig spik-splinternieuwe
stoopskruiken. Naar het Admiraalsschip, Stuurman!
Naar het Admiraalsschip!&#8221;</p>

<p>&#8222;Ge begrijpt toch, Meester, dat ik zóó dwaas niet zijn
zal,&#8221; antwoordde Dolf. &#8222;Als gij u te beklagen hebt over de
behandeling der Serbietters, dan dient ge zulks bij onzen
Kapitein te doen, en deze zal dan wel weten of het noodig
is, dat voor twintig voddige kruiken een heel eiland verwoest
moet worden. Komtaan, jongens, rechtuit naar de
&#8222;Koning van Polen&#8221;, en flink voortgeroerd ook; want de
zon gaat onder!&#8221;</p>

<p>De vier mannen sloegen de riemen in het water en bekommerden
zich weinig om het geraas en getier van Meester
Pruymius, die als een dolle tekeer ging.</p>

<p>Men was evenwel nog heel dicht onder den wal toen
men van den kant van het bosch geschreeuw vernam. Dolf
keek om en zeide: &#8222;Ik geloof zoo waar, dat ge u zonder
redenen boos gemaakt hebt en dat de vier zoogenaamde
dieven ginder met hunne vracht komen aanloopen.&#8221;</p>

<p>&#8222;Ja, ja, dat zijn ze! Dat zijn ze!&#8221; riep de barbier, die
nu weer uitgelaten van blijdschap was, dat hij zijne kruiken
terug zou hebben en misschien wel gevuld bovendien. Men
roeide naar den wal terug en spoedig kwamen de vier dragers,
uitgeput van vermoeidheid, bij de boot en gaven de<span class="pagenum"><a name="Page_135" id="Page_135">[135]</a></span>
volle kruiken over. Ze waren nog zóó warm, dat men ze
zonder doeken niet kon aanpakken. Uit dankbaarheid gaf
de barbier ieder hunner een&#8217; tinnen lepel en hiermede waren
de mannen zóó tevreden, dat ze van pure pret begonnen te
dansen, welk voorbeeld Meester Pruymius heel graag had
willen volgen, nu hij op zulk eene goedkoope en gemakkelijke
manier aan die groote hoeveelheid wonderwater gekomen
was.</p>

<p>&#8222;Zoudt ge,&#8221; dus begon Dolf toen ze allen met de kruiken
in de boot waren, &#8222;nu eerst dat wonderwater maar niet
op jezelven toepassen, Meester? Helpt dat middel tegen
wonden, dan helpt het ook wel tegen de bulten, die de
angels der bijen u bezorgden.&#8221;</p>

<p>&#8222;Hoe dom daaraan niet te denken,&#8221; riep de barbier. &#8222;Zeker,
ik doe het dadelijk.&#8221;</p>

<p>Hij haalde nu uit een lederen kokertje, dat hij steeds bij
zich droeg, een strookje verbandlinnen, bette dat in het
water, liet het boven de kruik afkoelen en begon er toen
de bulten mede te wasschen. Hij zeide dat hij er soulaas,
dat is baat, bij had en begon nu de bulten der andere twee
ook te wasschen met hetzelfde gunstige gevolg. Geen wonder,
dat de man boven de wolken van blijdschap was en verklaarde,
dat hij, als ze weer in Batavia waren, den Gouverneur-Generaal
het voorstel zou doen om eene heele scheepslading
van dit water te halen en dan te zorgen dat iedere
scheepsbarbier bij elke reis, vooral als er kans was, dat er
gewonden kwamen, eene flinke hoeveelheid mede kreeg. Naar
hem moest dat wonderwater dan heeten &#8222;Aqua Prumii&#8221;.</p>

<p>Na de wassching met dat water zette men zich aan de
riemen en roeide zoo snel men kon om niet door de duisternis
overvallen te worden, naar het schip terug, waar
onze brave barbier, die zoo vol zorg voor het welzijn der
schepelingen was, den kostelijken voorraad dadelijk in zijne
hut borg. Ja, hij ging zelfs zoo ver, dat hij Dirk&#8217; een dukaat
beloofde, als hij hem eens eene kleine wonde mocht maken<span class="pagenum"><a name="Page_136" id="Page_136">[136]</a></span>
om dan het genoegen te hebben, de deugdzaamheid van het
wonderwater ook in dit opzicht op hem toe te passen.</p>

<p>Natuurlijk bedankte Dirk daarvoor, zoodat Meester Pruymius
niets overbleef dan de kruiken goed te kurken en met
natte blazen te overdekken.</p>

<p>Het spreekt vanzelf, dat men het op het voorschip dien
avond over de kleine gebeurtenissen van den dag had. Als
er niets bijzonders voorvalt, grijpt men dikwijls het minste
aan om toch maar stof tot praten te hebben. Al heel spoedig
kregen Meester Troost der Armen, Hoepel en Dirk van
allen, op één&#8217; na, de volle laag over hunne lafhartigheid
om voor zulke kleine diertjes, als de bijen zijn, op den loop
te gaan. Ja, Kreeft ging zoover met te zeggen: &#8222;Hij is
geen knip voor den neus waard, die dat doet. Wat zeg
gij, Ouwe Joost?&#8221;</p>

<p>Joost, die tot nu maar altijd gezwegen had, keek even
op en vroeg zoo leuk mogelijk: &#8222;Wel?&#8221;</p>

<p>&#8222;Ik zeg dat ieder, die voor bijen aan den haal gaat,
geen&#8217; knip voor den neus waard is,&#8221; hernam Kreeft. &#8222;En
nu vraag ik jou of ik gelijk heb of niet!&#8221;</p>

<p>&#8222;En als je dan niet eens gelijk hebt, ben jij dan wèl
een&#8217; knip voor den neus waard?&#8221;</p>

<p>Kreeft keek den ouden zeerob eens aan en zei toen
lachend:</p>

<p>&#8222;Als Ouwe Joost mij één&#8217; flink man weet aan te wijzen,
die voor bijen of andere dergelijke diertjes op den loop ging,
dan zal ik de eerste zijn, die een Makassaar, man tegen
man, te woord staat.&#8221;</p>

<p>&#8222;Aangenomen! Aangenomen!&#8221; klonk het thans van verscheidene
kanten. &#8222;En als Ouwe Joost het niet kan, dan
zal hij de man zijn, die dat het eerst doet.&#8221;</p>

<p>&#8222;Jelui praat als een hoop gekken,&#8221; hervatte Joost.<span class="pagenum"><a name="Page_137" id="Page_137">[137]</a></span> &#8222;Wie
het eerst een Makassaar man tegen man te woord zal staan,
hangt niet van ons, maar in de eerste plaats van de Bevelhebbers
der vloot en dan van onzen Kapitein af. Maar,
evengoed, alsof het eene weddenschap gold, zal ik jelui
man en paard noemen. Wie uwer heeft nooit gehoord van
Willem IJsbrantsz. Bontekoe?&#8221;</p>

<p>Willem IJsbrantsz. Bontekoe, wie zou van dien man
nooit gehoord hebben? Was er een matroos, die lezen kon,
dan had hij &#8222;Journaal ofte Gedenkweerdige Beschrijvinge
van de Oost-Indische Reyse van Willem IJsbrantsz. Bontekoe
van Hoorn&#8221;, gelezen, ja, de lotgevallen van dien man waren
reeds zóó algemeen bekend dat de uitdrukking: &#8222;Een reisje van
Bontekoe&#8221;, als men eene ongelukkige reis gemaakt had,
terstond door ieder begrepen was. Dat boekje was onder
het scheepsvolk hetzelfde, wat later Robinson Crusoe voor
de jongens werd. Het werd gelezen en nog eens gelezen.
Maar, men las toen ook al, zooals velen nu nog doen, zóó
dat men vergat, wat men gelezen had. Eene vertelling,
vooral als Oude Joost die deed, bleef veel vaster in het
geheugen.</p>

<p>Het algemeene geroep was dus: &#8222;Ja, ja, Bontekoe kennen
we!&#8221; terwijl enkele lezers van dat boek er zelfs bijvoegden:
&#8222;Maar die ging toch niet voor bijen op den loop?&#8221;</p>

<p>&#8222;Neen, niet voor bijen,&#8221; zeide Joost, &#8222;maar toen onze
ongeluks-vogel van een&#8217; Kapitein eindelijk op de thuisreis
was, landde hij op het eiland Madagascar. Hij en zijn volk
werden door de inwoners zeer vriendelijk ontvangen, doch
op Bontekoe&#8217;s vraag, of ze ook rijst te koop hadden, liet de
Koning antwoorden, dat ze geen rijst konden missen, omdat
de heele oogst door de sprinkhanen zoo goed als vernietigd
was.&#8221;</p>

<p>Garrit en Dirk <ins title="bron: lachtten">lachten</ins>, en de laatste zei: &#8222;Och kom,
sprinkhanen! Hoe zouden die kleine beestjes den heelen
oogst kunnen vernietigen? Dat is toch immers niet waar?&#8221;</p>

<p>&#8222;Jelui kent geene andere dan die kleine, grauwe sprinkhaantjes,
die bij ons te lande door het gras hippen. Dat
zijn geene sprinkhanen en die onschuldige, vlugge diertjes
doen zooveel kwaad niet. Maar de echte sprinkhanen, wel<span class="pagenum"><a name="Page_138" id="Page_138">[138]</a></span>
een&#8217; mansduim lang en bijna even dik, wij noemden ze
thuis &#8222;koolhazen&#8221;, dat zijn wat schadelijke beesten. Die
aan de Kaap en in heel Zuid-Afrika zijn nog grooter en
komen soms bij duizenden en nog eens duizenden aanvliegen.
Dan kan het op klaarlichten dag zoo donker worden, als
midden in den nacht. Waar die dieren neerstrijken, daar
wordt, al wat blad of gras is, kaal gegeten. En voor zulk
een&#8217; zwerm sprinkhanen ging dezelfde Bontekoe, die voor
de grootste gevaren niet terug gedeinsd was, op de vlucht.
Ze vlogen hem op het lijf, zoo schrijft hij zelf, zoo dik,
dat hij geen&#8217; adem halen kon. Toen hij eindelijk bij den
Koning van dat land kwam, die hem voor zijne hut zat af
te wachten, begon de Koning hartelijk te lachen en een&#8217;
sprinkhaan vangende, at hij hem levend op!&#8221;</p>

<p>&#8222;Bah! Wat een kost!&#8221; klonk het van verscheidene kanten.</p>

<p>&#8222;Maar Ouwe Joost heeft het verloren ook,&#8221; riep Kreeft.
&#8222;Ik heb gezegd &#8222;bijen of andere dergelijke diertjes&#8221;; en
wie heeft nu ooit bijen gezien zoo groot als heele mansduimen?&#8221;</p>

<p>&#8222;Zoo, Kreeftje,&#8221; sprak Joost, &#8222;zoo; maar ik heb liever
met tien sprinkhanen dan met ééne bij te doen. Eene bij
kan venijnig steken, en een sprinkhaan is zoo goed als
weerloos. Maar, het komt er niet op aan, hoor! Als ge
meent, dat ik het verloren heb, dan neem ik van ganscher
harte, en altijd met goedvinden van den Kapitein, den eersten
Makassaar, man tegen man, voor mijne rekening.&#8221;</p>

<p>&#8222;Als ge dat meent, dan zult ge al heel spoedig aan den
slag kunnen gaan, want we gaan er nu rechtstreeks heen.
Op het Admiraalsschip wordt het sein van vertrek gegeven!
Komtaan, jongens aan den slag!&#8221; Dus sprak Henri Quatre,
die het gezelschap ongemerkt genaderd was en het laatste
gedeelte van het gesprek verstaan had. Spoedig waren de
ankers gelicht en onder een&#8217; heerlijken sterrenhemel en een&#8217;
goeden wind werd de tocht aangevangen.</p>

<p>Zoodra alles op orde was en dat deel van het scheeps-volk,<span class="pagenum"><a name="Page_139" id="Page_139">[139]</a></span>
hetwelk geene wacht had, ter kooi zou gaan, zei Joost:
&#8222;Hoor eens, mannen! Het is wellicht de laatste maal, dat
we allen zoo rustig bij elkander zijn<ins title="bron: ,">.</ins> Wat de dagen, die
komen, geven zullen, de Heere weet het; wij weten het
niet. Laten we daarom te zamen nog eens een stichtelijk
lied zingen.&#8221;</p>

<p>&#8222;Dat is goed, Joost,&#8221; zei Kreeft, &#8222;maar je haalt je toch
geene muizenissen in het hoofd?&#8221;</p>

<p>&#8222;Muizenissen, neen, dat niet, maar als men tegen een
volkje als de Makassaren optrekt, dan weet men wel, dat
men er heengaat, doch het wederkeeren is eene groote vraag.
Ik verzeker je, het zal er geducht spannen! En daarom
jongens, komtaan, het tiende vers van den achtenzestigsten
psalm!&#8221;</p>

<p>Hij zette zelf dadelijk in en niet één onder de mannen
was er, of hij zong <ins title="niet in bron">niet</ins> mede.</p>

<p>Het was een aangrijpend schoon gezicht daar al die ruwe
mannen zoo in ernst te hooren zingen, en nog plechtiger
werd het, toen van de dicht bij zijnde schepen hetzelfde
lied door velen mede gezongen werd. De Amboinneezen wisten
niet hoe zij het hadden. Alleen het Opperhoofd mompelde
angstig: &#8222;Tampik soerak!&#8221;<a name="FNanchor_26_26" id="FNanchor_26_26"></a><a href="#Footnote_26_26" class="fnanchor">[26]</a></p>

<p>Kapitein Londenaar hoorde dat, en zeide hem dat dit der
Christenen avond-gebed was. Dit stelde den man wat gerust
en deed hem ook met meer aandacht naar de voortzetting
van het lied luisteren.</p>

<p>Onder den indruk van dit lied begaven de meesten zich
ter ruste, doch Dolf, die niet mede gezongen had, omdat hij,
daar hij Roomsch was, dezen psalm, of althans die wijs
niet kende, zeide tot Henri:<span class="pagenum"><a name="Page_140" id="Page_140">[140]</a></span> &#8222;Ik had niet gedacht, dat er
onder die ruwe kerels nog zooveel vrome zielen gevonden
werden.&#8221;</p>

<p>&#8222;Wat zal ik zeggen, mijn vriend,&#8221; antwoordde Henri.
&#8222;Zeevolk, vreemd volk!&#8221;</p>



<hr class="chap" />

<h2>TIENDE HOOFDSTUK.<br />

Eene Joffer om een&#8217; Barbier.</h2>


<p>De vloot, vier en dertig zeilen sterk, vertrok den achtentwintigsten
Mei van de eilandjes, die het Koninkrijkje
Solor vormden, en zette koers naar het Noordwesten. De
tocht moest evenwel met alle omzichtigheid plaats hebben,
want in de nabijheid dezer eilanden zijn zeer veel blinde
klippen, en het was er in dien tijd nog verre af, dat zelfs
geleerde vreemdelingen onze zeekaarten prijzen konden. De
meeste schippers zeilden met geteekende kaarten en moesten
die aan het einde der reis weder terug geven. Men liet ze
niet drukken uit vrees, dat andere volkeren dan ook van
deze kaarten zouden gebruik maken en gemakkelijk in onze
Koloniën komen.<a name="FNanchor_27_27" id="FNanchor_27_27"></a><a href="#Footnote_27_27" class="fnanchor">[27]</a></p>

<p>De vloot kwam echter gelukkig buiten de gevaarlijke zeeëngte
en door een&#8217; voorspoedigen wind geholpen, had men
weldra het Saleyer-eiland, of zooals het nu op de kaarten
heet, Silajara, ten Zuiden van Celebes, en niet zoo heel ver
van het Rijk van Makassar, bereikt.</p>

<p>Er woei een flinke doorstaande oostenwind, zoodat de<span class="pagenum"><a name="Page_141" id="Page_141">[141]</a></span>
vaart vrij snel ging. Vrij snel echter en ook niet meer. Bij
de heele vloot was slechts één schip, dat niets anders was
dan een oorlogsschip. Het was de &#8222;Mars&#8221; en de Bevelhebber
van Dam was hier aanboord. De andere schepen waren niet
veel anders dan Oostindie-vaarders, die als oorlogsschepen
moesten dienst doen. Dat kon ook wel, want de onveiligheid
niet alleen in de Indische wateren, maar ook door onze
voortdurende oorlogen met Spanje, Portugal, Engeland,
Zweden en Denemarken, op den Atlantischen Oceaan en in
de Europeesche wateren, was zóó groot, dat elke Oostindie-vaarder
zeer veel volk aanboord medenam, en ook zorgde
kanonnen, geweren, kogels en kruit te hebben om zich te
kunnen verdedigen, als men aangevallen werd. Zulk een
Oostindie-vaarder was dus meestal heel wat mans, maar
toch had hij veel tegen. Men had die schepen gewoonlijk
al te zeer gebouwd met het oog op eene groote laadruimte,
en daardoor hadden ze inplaats van een&#8217; ranken, een&#8217; loggen
vorm. Zóó scherp bij den wind zeilen, dat de boeg het
water, als het ware sneed, was niet mogelijk. De boeg was
er veel te breed voor en moest dus het water wegduwen,
waardoor zeer veel kracht van den wind verloren ging.
Dezelfde logge vorm was ook oorzaak, dat het schip zich
niet gemakkelijk wenden kon; het was traag in elke beweging
en dat was in een zeegevecht of bij een&#8217; aanval op
kust-sterkten niet weinig in het nadeel.</p>

<p>Niettegenstaande de wind goed was en flink doorstond,
had men aanboord tijd genoeg om alles, wat men zag, goed
op te nemen. Vooral had het volk er veel schik in, dat er
nu en dan een vliegende visch zich zien liet, en enkele malen
was het ook gelukt er een te vangen.</p>

<p>Terwijl Dirk en Garrit zoo naar vliegende visschen stonden
uit te kijken, riep Garrit opeens en wees naar eene plek
niet verre van hem af:<span class="pagenum"><a name="Page_142" id="Page_142">[142]</a></span> &#8222;Kijk eens, Dirk, wat al visschen!
Gauw, roep Ouwe Joost eens, dan kan die ons zeggen,
welke visschen dat zijn.&#8221;</p>

<p>&#8222;Laat Ouwe Joost maar bij zijn werk,&#8221; zeide de barbier,
die daar in de nabijheid was, &#8222;dat kan ik ook wel zeggen.
Dat zijn tonynen en boniten! Die visschen schijnen van
gezelligheid te houden, want even als de haringen zwemmen
ze in groote scholen. Of ze onder mekaêr wel eens ruzie
hebben, dat zou ik niet kunnen zeggen, maar dat ze wel
eens krijgertje met mekaêr spelen, dat zie je, want een
heel troepje springt zoo nu en dan boven het water uit.&#8221;</p>

<p>&#8222;Maar wat is dat toch, Meester?&#8221; vroeg Dirk en hij wees
op eenigen afstand naar een paar dingen, die boven het
water uitstaken en voortdreven. &#8222;Het gelijken wel plankjes
op den kant.&#8221;</p>

<p>&#8222;Rare plankjes, jongen,&#8221; antwoordde de barbier lachend,
&#8222;je zoudt er niet heel veel van timmeren, als je er bij waart.&#8221;</p>

<p>&#8222;Wat zijn het dan?&#8221;</p>

<p>&#8222;Dat zijn de rugvinnen van haaien, mijn jongen! Boven
water zie je hun lijf maar zelden, doch ze komen toch zóó
dicht bij de oppervlakte, dat de scherpe rugvin er boven
uitsteekt. Er is daar een aardig troepje van die vreeselijke
dieren bij mekaêr. Ze hopen zeker op een&#8217; storm, die een
schip doet vergaan, dan hebben ze alweer wat te eten.&#8221;</p>

<p>&#8222;En dat daar, Meester,&#8221; riep Garrit, die nu weer in eene
andere richting wees, &#8222;dat is net als eene fontein!&#8221;</p>

<p>&#8222;Eene fontein is het toch niet, vriendje! Het is een
walvisch!&#8221;</p>

<p>&#8222;Och kom, Meester, de walvisschen leven immers in de
Noordelijke zeeën,&#8221; merkte Garrit aan. &#8222;Je moet ons niet
wat wijs maken!&#8221;</p>
<p><span class="pagenum"><a name="Page_143" id="Page_143">[143]</a></span></p>
<p>&#8222;Ik maak je niets wijs, Garrit! Het zijn werkelijk walvisschen,
en wie je verteld heeft, dat die dieren alleen in
de Noordelijke zeeën leven, die weet er niets van. Ze leven
in de Zuidelijke zeeën ook en in heele scholen trekken ze
soms den Atlantischen of den Stillen Oceaan door, om uit
de Noordelijke in de Zuidelijke IJszee te komen. Op dien
tocht maken ze bitter weinig haast en inplaats van rechtuit,
rechtaan te zwemmen, doen ze precies als de honden op de
straat, en zijn nu hier dan daar. Hier in de Moluksche
zeeën komen ze veel voor, en het is eene bijzondere soort,
bekend onder den naam van potvisschen.&#8221;</p>

<p>Het fluitje van den bootsman, dat nu op het oogenblik
klonk, maakte aan het gesprek een einde, want alle man
werd het want ingestuurd om zoo vlug, als het maar kon,
alle razeilen te bergen. Men zag dat op al de andere schepen
ook doen en nauwelijks nog waren al die zeilen in de lijken
geslagen, of de vloot werd overvallen door een&#8217; hevigen
noordoostenwind.</p>

<p>&#8222;Hoe vreemd is dat nu,&#8221; zeide Dolf tot Kapitein Londenaar.</p>

<p>&#8222;Niet zoo heel vreemd, mijn vriend! Dat gebeurt in de
Moluksche zeeën maar al te vaak. Op zijne tellen passen
is hier zaak.&#8221;</p>

<p>&#8222;Hoe komt dat zoo?&#8221;</p>

<p>&#8222;Ja, men vermoedt dat dit de oorzaak is. In de binnenlanden
van het Makassaarsche Rijk moeten hooge gebergten
zijn. Op die bergen nu heeft eene sterke warmte-uitstraling
plaats, die eene verkoeling teweeg brengt op de lucht, die
op deze bergen rust. Die afgekoelde lucht nu wordt zwaarder
dan de onderste, die warm is en daalt snel naar beneden.
Gij zijt geleerder dan ik en zult dus wel weten, dat wind
niets anders is dan eene verplaatsing van warme en koude
lucht. Doch stil, ik word aanboord van de &#8222;Mars&#8221; geseind.
Er zal zeker algemeene scheepsraad gehouden moeten
worden.&#8221;</p>

<p>Henri Quatre werd nu gelast eene boot neer te laten en
die te bemannen, waarna hij Kapitein Londenaar naar het
zoogenaamde Admiraalsschip bracht, waar weldra de heele
krijgsraad vergaderd was. In het eerst ging het er in dien
raad niet zeer ordelijk toe, wat misschien wel een gevolg
mocht heeten van den onverstandigen maatregel, dien men
genomen had om twee personen, beiden met hetzelfde gezag
bekleed, aan het hoofd der scheepsmacht te plaatsen. Ge<span class="pagenum"><a name="Page_144" id="Page_144">[144]</a></span>lukkig
waren van Dam en Truytman nog al inschikkelijk
ten opzichte van elkander, en duurde het niet lang of de
beraadslagingen geschiedden in orde, en de besluiten werden
zonder veel geharrewar geregeld genomen.</p>

<p>Nadat men alzoo het plan voor den aanval op de stad,
de versterking van Makassar en de Portugeesche vloot ontworpen
had, werd er ten slotte nog besloten, dat de beide
Admiraals met de schepen de &#8222;Breukelen&#8221; en de &#8222;Mars&#8221;
vooruit zouden stevenen om te trachten den Koning van
Makassar met vriendelijke woorden over te halen voortaan
der Compagnie terwille te zijn.</p>

<p>&#8222;Dan weet ik toch wel, wat het einde van het lied zal
zijn,&#8221; sprak Kapitein Londenaar.</p>

<p>&#8222;Wat dan, Kapitein?&#8221; vroeg Admiraal Truytman.</p>

<p>&#8222;Wel, als ze dan de heele vloot daarginder ook in het
gezicht krijgen, dan laat de Koning u bij zich aan het Hof
roepen; hij overlaadt u met geschenken, bewijst allerlei beleefdheden
en doet duizend beloften, de eene al fraaier dan
de andere. Hij, die complotten smeedt met den Soesoehoenan
van Java om al de Nederlanders uit den heelen
Archipel te verdrijven, is een slimme vogel, die meer met
list dan met krijgsgeweld gedaan krijgt.&#8221;</p>

<p>&#8222;Wij weten, Kapitein,&#8221; dus begon nu Johan van Dam,
&#8222;dat die Sultan of Koning van Makasser dat verraderlijk
plan koestert en er zelfs heel veel verwachting van heeft.
Was den Gouverneur-Generaal dat plan niet bekend geworden,
dan zouden wij hier niet met zulk eene groote vloot zijn
om dat rumoerige en valsche heerschap eens goed op zijn
nummer te zetten. U begrijpt dus wel, dat wij ons door
hem geene knollen voor citroenen in de handen zullen laten
stoppen. Bovendien, als Landvoogd van Amboina, waar ik
lang genoeg geweest ben, geloof ik, dat ik meer gelegenheid
had om achter de schermen te kijken, dan een zeeman, die
hier tamelijk vreemd in deze streken is.&#8221;</p>

<p>Niet uit het veld geslagen door den hoogen toon, dien<span class="pagenum"><a name="Page_145" id="Page_145">[145]</a></span>
van Dam aansloeg, zeide nu IJzeren Neptunus kalm: &#8222;Heer
van Dam houde het mij ten goede, dat ik nog eens het
woord neem. Ik verdenk u niet van domheid, maar ik
meen zoo, dat de knapste kop van de wereld niet instaat
zou zijn om uit te maken of het &#8222;ja&#8221; van den Koning gemeend
of niet gemeend is, als hij dat woord uitspreekt in
het gezicht van eene vloot van vierendertig schepen.&#8221;</p>

<p>&#8222;Hierin moet ik Kapitein Londenaar gelijk geven,&#8221; zeide
een der andere Scheepskapiteins.</p>

<p>&#8222;En wat zoudt gij dan meenen, dat er gedaan moet
worden, Kapitein Londenaar?&#8221; vroeg Admiraal Truytman,
die wel een weinig korzelig was, dat een der beste Scheepskapiteins
zoo uit de hoogte neergezet was geworden. &#8222;Ik
hecht heel veel waarde aan uw&#8217; raad, want ik weet, dat
gij een praktisch en moedig man zijt. Wij kennen den
IJzeren Neptunus.&#8221;</p>

<p>&#8222;Als ik een&#8217; raad geven mag, dan zal het deze zijn:
Heer Johan van Dam als Landvoogd van Amboina, en Heer
Truytman als Admiraal der Oost-Indische Compagnie zeilen
vooruit met twee of drie schepen, en....&#8221;</p>

<p>&#8222;Is het dan Kapitein Londenaar in het hoofd geslagen?&#8221;
riep een jong Kapitein uit, die de Gezagvoerder van de
fluit &#8222;Edam&#8221; was. &#8222;Dat is immers al aangenomen? Ik
dacht niet dat de gewezen Stuurman van de &#8222;Leerdam&#8221;
aan het suffen was. Het blijkt evenwel dat dit toch het
geval is, anders zou hij niet zoo onbeholpen uit den hoek
komen.&#8221;</p>

<p>IJzeren Neptunus keek den jongen man aan en zeide zoo
bedaard mogelijk: &#8222;Zoolang de Kapitein van de fluit &#8222;Edam&#8221;
zich nog op de zeekaarten den weg moet laten wijzen door
zijn&#8217; Tweeden Stuurman, zoolang moest dezelfde Kapitein
in een&#8217; krijgsraad het niet wagen om een&#8217; gewezen Eersten
Stuurman op hoogen toon de les te lezen, en moest hij
tenminste zooveel weten, dat hij het woord niet neemt
vóór een ander uitgesproken is.&#8221; Hierop wendde Kapitein<span class="pagenum"><a name="Page_146" id="Page_146">[146]</a></span>
Londenaar zich tot de twee Bevelhebbers en zeide: &#8222;En
als u dan met uwe schepen vooruitzeilt, dan kiezen wij
zee, om uit het gezicht van den vijand te zijn.&#8221;</p>

<p>&#8222;En zorgen vooraf dat er nu al geene verklikkers vooruitgaan
om den Koning te vertellen, dat we hem foppen,&#8221;
zei Truytman en wees door een raam van de kajuit, waarin
de raad gehouden werd, naar buiten.</p>

<p>&#8222;Dat zijn twee Chineesche jonken! Zij hebben ons gezien
en houden nu met alle macht van de vloot af. Wij moeten
jacht maken op die schelmen,&#8221; sprak van Dam.</p>

<p>&#8222;Dat wordt al gedaan, zie ik,&#8221; zeide de Kapitein van de
&#8222;Breukelen&#8221; en wees op eenige zeilbooten, die de zware
jonken met vlugheid nazaten.</p>

<p>&#8222;Het is de vraag of men ze nog krijgen zal,&#8221; meende
van Dam. &#8222;De Chineezen zijn wakker zoowel op het land
als op het water.&#8221;</p>

<p>&#8222;In alle gevallen wordt op het oogenblik het beste gedaan,
wat er gedaan kan worden,&#8221; zeide Truytman. &#8222;Halen de
onzen de jonken in, dan zullen ze die schelmsche Chineezen
wel meevoeren. Halen zij ze niet in, welnu, dan in vredesnaam.
Maar om op het voorstel van Kapitein Londenaar
terug te komen, mij dunkt, dat is zoo kwaad niet bedacht.&#8221;</p>

<p>&#8222;Zoo kan alleen een held als Admiraal Truytman spreken,&#8221;
zeide nu de jonge Kapitein van de &#8222;Edam&#8221; met vleiende
stem. &#8222;Maar ik ben er tegen, en ik zal duidelijk maken
waarom. Terwijl wij in zee zijn, slaan ze u en al de onzen
dood en maken de schepen prijs.&#8221;</p>

<p>&#8222;U schijnt al heel weinig ondervinding te hebben van
Makassaarsche zaken, Kapitein,&#8221; antwoordde Truytman, die
een veel te flink zeeman was om het niet onaangenaam te
vinden, dat dit jonge kereltje, die door gunst van een&#8217; der
Heeren Bewindhebbers Kapitein van eene fluit geworden
was op een&#8217; leeftijd, dat een ander nauwelijks voor derden
stuurman vaart kon krijgen, nu hier in den krijgsraad eene
borst zette, alsof hij wijsheid en moed in pacht had. En<span class="pagenum"><a name="Page_147" id="Page_147">[147]</a></span>
daarom vervolgde hij snijdend scherp, ja, beleedigend: &#8222;U
voegt het in deze zaak alleen te hooren en dan te doen,
wat er besloten is, want raad geven kunt gij niet, daar ge
nog nimmer in deze streken geweest zijt. Het is volkomen
waar, wat Kapitein Londenaar zeide, dat de Koning van
Makassar een uitgeslapen slimmerd is, die de huik heel
aardig naar den wind weet te hangen. Hij weet zeer goed
dat de tijd voor hem nog niet gekomen is om handelend
tegen de Compagnie op te treden, en dat hij, door ons aan
te vallen, zijn heele plan in duigen werpen zou. Wat u dus
daar zegt, dat hij die twee schepen nemen en de onzen
dooden zal, raakt kant noch wal. Zijne heele kracht en al
zijne macht zitten in zijne slimheid. Ik weet zeker dat er
voor ons geen gevaar bestaat. Ja, al toonden wij terstond
onze tanden en gingen gewapenderhand te werk, dan nog
zou er voor ons leven in de eerste dagen geen gevaar bestaan.
Ik stel dus voor dat wij, Heer Johan van Dam, als
Landvoogd van Amboina, en ik, als Admiraal der Compagnie,
met de &#8222;Mars&#8221; en de &#8222;Breukelen&#8221; vooruitzeilen om te beproeven,
wat we gedaan kunnen krijgen. De andere tweeëndertig
zeilen kiezen zee, doch zorgen over twee dagen,
geheel slagvaardig bij het eiland Tanah-kéké<a name="FNanchor_28_28" id="FNanchor_28_28"></a><a href="#Footnote_28_28" class="fnanchor">[28]</a> te liggen. Wij
komen dan zelven daar bericht van ons wedervaren brengen,
of sturen eene boodschap. Wie heeft hierin nog wat te zeggen?&#8221;</p>

<p>Niemand antwoordde.</p>

<p>&#8222;Welnu,&#8221; sprak toen Heer van Dam, &#8222;wij zullen het dan
als eene aangenomen zaak beschouwen. Maar nu kom ik ook
nog met een verzoek. De &#8222;Mars&#8221; waarop onze Admiraals-vlag
waait, is een oorlogs-jacht en wél bewapend, dat is zoo.
Ik zal het niet tegenspreken. Maar ik wilde toch, ziet ge,
ik wilde....&#8221;</p>
<p><span class="pagenum"><a name="Page_148" id="Page_148">[148]</a></span></p>
<p>Heer van Dam viel in eene gemaakte hoestbui en al de
anderen zagen elkander lachend aan.</p>

<p>&#8222;Als u soms meent dat twee schepen toch te weinig zijn,
Heer van Dam, dan kunnen we nog altijd ons besluit intrekken
en een ander nemen,&#8221; sprak nu Truytman, die meende
dat van Dam twee schepen toch wel wat weinig vond, maar
aarzelde om dat te zeggen, omdat men dan mogelijk aan
zijn&#8217; moed zou twijfelen.</p>

<p>Dat woord scheen te helpen.</p>

<p>&#8222;U verstaat mij verkeerd, of liever, ge legt mijn stotteren
verkeerd uit, Admiraal!&#8221; zeide nu van Dam. &#8222;Zie, ik ben
wel lang op Amboina en heel lang uit Nederland geweest,
maar de warmte van de Indische zon heeft er daarom den
Hollandschen moed nog niet uitgebraden, en ik beloof u
dat ik, als we van leer trekken, toonen zal dat van Dam
wel groote woorden spreekt, maar ook groote daden
verricht.&#8221;</p>

<p>Truytman bloosde en antwoordde verlegen: &#8222;Ik verdenk
u niet van lafhartigheid, goede vriend! Maar uwe zonderlinge
rede deed me denken, dat er iets in het besluit tegen
uw&#8217; zin was. Ik bid u daarom, als ge wat op het gemoed
hebt, dat ge dan vrij spreekt, en wat ge ook voorstellen
moogt, niet één onzer zal u ook maar een enkel oogenblik
van lafhartigheid verdenken. Ik bidde u, spreekt dus.&#8221;</p>

<p>&#8222;Welnu, ik ben begonnen met A te zeggen, ik zal voortgaan
tot Z. Eenigen tijd geleden is Heer Simon Cos, Landvoogd
van Ternate gestorven.&#8221;</p>

<p>&#8222;Dat weet ik,&#8221; zeide Truytman. <ins title="niet in bron">&#8222;</ins>Hij stierf te midden van
het hoogste geluk; want hij was nog jong en pas geleden
gehuwd met het liefste en mooiste vrouwtje, dat ik ooit gekend
heb. Het leven is als eene bloeme des velds overal,
maar hier in de Oost met die verraderlijke ingewandsziekten
en dikwerf ook nog vele andere, is dat nog veel meer het
geval. Heer Simon Cos was al heel schielijk uit zijn&#8217; tijd.
Maar Heer van Dam houde het mij ten goede, dat ik hem<span class="pagenum"><a name="Page_149" id="Page_149">[149]</a></span>
eerlijk verklaar, dat ik niet weet, wat de schoone weduwe
Cos met de Makassaarsche zaken te maken heeft.&#8221;</p>

<p>&#8222;U zal dat weten, Admiraal, en de andere Heeren zullen
het nu ook weten,&#8221; zeide van Dam, &#8222;want eigenlijk valt
de zaak toch moeielijk om nog langer geheim gehouden te
worden. De jonge weduwe van vriend Cos kwam op Amboina
aan, Heeren! Ik leerde haar daar kennen, en ....&#8221;</p>

<p>Hier hield hij weer een oogenblik op, alsof hij verlegen
was met de zaak voort te gaan.</p>

<p>&#8222;U maakt ons nieuwsgierig, Heer Landvoogd,&#8221; sprak een
Kapitein. &#8222;Hoe is het verder met haar gegaan?&#8221;</p>

<p>&#8222;Het kwam ten laatste zoover, dat wij elkander trouw beloofden.
Maar zoo lang ik nog Landvoogd van Amboina ben
en zoo dag aan dag in allerlei zaken zit, kan ik aan geen huwen
denken. Ik heb daarom met haar goedvinden besloten haar
naar Batavia te zenden. De Gouverneur-Generaal is, zooals
ge weet, een mijner beste vrienden, en ik stel haar onder
zijne bescherming tot mijn diensttijd als Landvoogd verstreken
is. Dan ga ik ook naar Batavia en huw haar!&#8221;</p>

<p>&#8222;Goede vriend,&#8221; zeide Truytman en stak van Dam de
hand toe, &#8222;wees dan langer jaren gelukkig met haar dan
de arme Simon Cos was. Maar u moet het mij niet euvel
duiden, dat ik nog niet inzie, wat deze zaak met ons besluit
te maken heeft. Wees zoo goed en leg dat eens uit.&#8221;</p>

<p>&#8222;Dat zal ik,&#8221; vervolgde van Dam. &#8222;Deze weduwe is hier
op de &#8222;Mars&#8221; aanboord en zij bewoont de hut, die anders
voor mij bestemd was geweest.&#8221;</p>

<p>&#8222;Ha, nu begrijp ik waarom gij u met de ellendigste hut
van de &#8222;Mars&#8221; tevreden steldet!&#8221; zeide Admiraal Truytman.
&#8222;Ik wist waarlijk niet dat de &#8222;Mars&#8221; zulk eene eêle lading
in had. Nu zou u zeker voor de &#8222;Mars&#8221; liever een ander
schip nemen, om haar buiten alle mogelijke gevaren te houden
en de &#8222;Mars&#8221; dadelijk naar Batavia willen zenden!&#8221;</p>

<p>&#8222;Gij raadt het niet, Admiraal,&#8221; hernam van Dam. &#8222;Neen,
de &#8222;Mars&#8221; is, als het er op aankomt, het eenige schip, dat<span class="pagenum"><a name="Page_150" id="Page_150">[150]</a></span>
geheel ten oorlog uitgerust is. Wij kunnen het niet missen.
Maar als wij nu te Makassar aankomen, wij, de &#8222;Mars&#8221;
en de &#8222;Breukelen&#8221;, en het gaat eens niet naar wensch, alles
kan gebeuren, welnu, dan moeten we kunnen toonen, dat
we bijten durven. Die vrouw nu zou ons misschien in onze
bewegingen belemmeren. En daarom heb ik nog dit voorstel
te doen. De weduwe van den Heer Cos gaat nu over aanboord
van een der andere schepen en blijft daar, ook als
het later tot een gevecht komt. Bij den hoofdaanval met
vierendertig zeilen zal zij ons niet in den weg zijn; zij is
eene Hollandsche vrouw. Maar waar we het er op wagen,
met twee schepen op slimme manier ons doel te bereiken,
daar kon het toch wel eens gebeuren, dat de overmacht
ons te groot werd. Zónder die vrouw zou ik kunnen zeggen:
&#8222;Liever de lucht in dan gevangen!&#8221; Of ik het ook zeggen
zou mét die vrouw aanboord, dat durf ik niet verzekeren.&#8221;</p>

<p>&#8222;Heer van Dam, laat de schoone weduwe aanboord van
de &#8222;Edam&#8221; komen en ik zal haar tegen tienduizend vijanden
beschermen,&#8221; riep de jonge Kapitein en zette bij voorbaat
een gezicht, alsof er tenminste al vijfduizend vijanden voor
hem op den loop gegaan waren. &#8222;Ik ben van oud-adellijke
afkomst, en een mijner Stamvaders, die onder Hertog Godfried
van Bouillon den Eersten Kruistocht mede maakte en na
den dapperen Hertog het eerst op de muren van Jeruzalem
stond, had tot wapenspreuk: &#8222;Trouw aan de vrouwen en
het zwaard!&#8221; Hij sloeg met de vlakke hand tegen de borst
en riep nu, bijna kraaiend van dapperheid: &#8222;En ik, zijn
nazaat, heb dezelfde spreuk.&#8221;</p>

<p>&#8222;Zoo iets heb ik precies bij ons te Amsterdam in den
schouwburg hooren zeggen,&#8221; zeide een oud Scheepskapitein
zoo leuk voor zijn&#8217; neus weg. &#8222;Ze gaven den Gijsbreght van
Aemstel, en de Ridder, die voor van Egmond speelde, zag
er uit, alsof hij de heele wereld aandurfde en zeide ook,
dat kwam zoo in het stuk te pas, weet je,</p>

<p class="poem">
&#8222;Zoo yemant streeft na eer, ick toon hem &#8217;t rechte pad.&#8221;

<span class="pagenum"><a name="Page_151" id="Page_151">[151]</a></span></p>

<p>Dat was heel mooi gezegd en hij sloeg op zijn borstharnas,
dat ik dacht, dat voel je man! Maar een held ben je! Dan,
den volgenden dag langs straat slenterend, zag ik dienzelfden
dapperen man op den loop gaan voor een keffend hondje! Het
was grappig!&#8221;</p>

<p>&#8222;Zulk een lafaard ben ik niet,&#8221; riep het jonge Kapiteintje,
&#8222;en je zult zien dat....&#8221;</p>

<p>&#8222;Gij voor geen honderd honden op den loop gaat? Ik mag
het lijden,&#8221; zeide de oude Kapitein zonder zich om den
jongen man te bekommeren.</p>

<p>&#8222;Stil, stil, geen gekibbel,&#8221; sprak nu van Dam en wendde
zich tot den jongen Kapitein met de woorden: &#8222;Vriendelijk
dank voor uw aanbod, Kapitein! Ik heb een ander op het
oog. IJzeren Neptunus, mag ik met u een ruiltje leggen?&#8221;</p>

<p>&#8222;Met mij een ruiltje leggen, Heer van Dam? Ik begrijp
u niet,&#8221; sprak Kapitein Londenaar verlegen.</p>

<p>&#8222;Ik zal het u uitleggen. Gij hebt aanboord twee gewezen
studenten, die al lichtelijk wat van de medicijn-kist weten.
Onze scheepsbarbier is onderweg gestorven, en nu vraag ik
u de weduwe Joffer Cos te ruilen tegen Meester Pruymius.
Wees gij haar Ridder tot de Makassaarsche zaken aan een&#8217;
kant zijn, tenminste tot het eerste gedeelte ervan afgeloopen
is. Dan kunnen wij opnieuw ruilen. Kunt ge in dien voorslag
treden? Mogelijk hebt ge vermoed, dat ik iets tegen u had,
doch dit is zoo niet; ik ben geen voorzichtig redenaar en
verspreek mij wel eens. Heb ik u evenwel beleedigd dan
wil ik het openlijk goedmaken, en daarom nog eens: Wilt
ge Joffer Cos bij u aanboord nemen en als Ridder terzijde
staan?&#8221;</p>

<p>Kapitein Londenaar was een wakker man en zag dikwijls
zeer diep. Nu echter liet hij zich om den tuin leiden door
van Dams rondborstig woord en daarom zeide hij, en hij
sprak zijne woorden zelfs eenigszins zoo, dat de oude
Scheepskapitein onwillekeurig alweer aan den tooneelheld, van
Egmond, dacht: &#8222;U zal Meester Pruymius hebben, Heer<span class="pagenum"><a name="Page_152" id="Page_152">[152]</a></span>
van Dam en ik zal Joffer Cos beschermen. Een man, een
man; een woord een woord.&#8221;<a name="FNanchor_29_29" id="FNanchor_29_29"></a><a href="#Footnote_29_29" class="fnanchor">[29]</a></p>

<p>&#8222;Dat hadt ge niet gedroomd, IJzeren Neptunus, toen ge
als Stuurman met de &#8222;Leerdam&#8221; uit het Vaderland vertrokt,
dat ge op de &#8222;Koning van Polen&#8221;, hier in de wateren van
Makassar, als Ridder van eene weerlooze vrouw zoudt optreden.
Het is met u gegaan naar de lijfspreuk van onzen
dichter Brederoô: &#8222;Het kan verkeeren.&#8221; Nu, man, de Oost-Indische
Compagnie heeft wel Kapiteins, die met hun vieren
niet tegen u alleen opwegen,&#8221; zeide Admiraal Truytman, en
zich hierop tot al de aanwezigen wendend, vervolgde hij:
&#8222;En nu, mannen, gijlieden weet, wat er besloten is. Ik weet
niet of we binnen een paar dagen alweer algemeenen krijgsraad
zullen kunnen beleggen. Daarom zeg ik nu, wat ik nog
op het hart heb. Volbrengt nauwkeurig de bevelen, die u
van het Admiraalsschip gegeven worden. Spreekt allen uw
volk moed in en toont ten allen tijde en in alle gevallen,
dat de Oost-Indische Compagnie misschien onervaren Scheepskapiteins
kan hebben, maar lafaards niet één! Leve de Oost-Indische
Compagnie!&#8221;</p>

<p>Vol geestdrift werd dat geroep beantwoord en een half
uurtje later bevonden al de Kapiteins zich in hunne booten
en lieten zich naar hunne schepen brengen.</p>



<hr class="chap" />

<h2>ELFDE HOOFDSTUK.<br />

Een slechte ruil.</h2>


<p>De laatste, die van de &#8222;Mars&#8221; afvoer, was de boot van
de &#8222;Koning van Polen&#8221; en de daarin wachtende matrozen
keken vreemd op toen Kapitein Londenaar heel beleefd eene<span class="pagenum"><a name="Page_153" id="Page_153">[153]</a></span>
jonge vrouw van de neergelaten scheepstrap in de boot
bracht, en haar bij zich aan het roer een plaatsje gaf.</p>

<p>Wat de matrozen elkander zoo al lachend in de ooren
fluisterden, willen we liever maar niet vertellen, te meer
niet, omdat er onder de roeiers toch geen enkele van onze
oude kennissen was.</p>

<p>Toen Kapitein Londenaar in de nabijheid van zijn schip
kwam, zag hij dat er twee jonken naast lagen en nauwelijks
was hij op het dek, of Henri Quatre trad op hem toe en
zeide: &#8222;Kapitein, terwijl u den krijgsraad bijwoonde, zagen
wij twee Chineesche jonken. Ik heb toen op eigen houtje
gehandeld en ze laten nazetten.&#8221;</p>

<p>&#8222;Wij hebben gezien, dat het gedaan werd,&#8221; sprak Londenaar.
&#8222;En hoe is het afgeloopen?&#8221;</p>

<p>&#8222;Dolf is zoo gelukkig geweest, de beide jonken in te
halen en op zijne dreiging, dat ze hem te volgen hadden,
of dat ze anders door de heele vloot in den grond zouden
geschoten worden, zijn ze hem gevolgd. Daar liggen de
jonken en het volk is beneden in het ruim. Heb ik goed
gedaan?&#8221;</p>

<p>&#8222;Heel goed, Stuurman, heel goed! Maar op het oogenblik
heb ik andere zaken. Een paar minuten maar.&#8221;</p>

<p>Hij wendde zich hierop tot Joost en Kreeft en zeide: &#8222;Laat
de scheepstrap neer!&#8221;</p>

<p>&#8222;Goed, Kapitein,&#8221; antwoordde de oude man, maar binnensmonds
mompelde hij: &#8222;Welk een voornaam personage zullen
we nu aanboord krijgen?&#8221;</p>

<p>Onder aan het schip lag nog altijd de boot en daar er
nog al zeeën gingen, zoo had Joffer Cos zich het hoofd en
het bovenlijf geheel met een&#8217; mantel bedekt. Van het dek
af had men dus niet gezien, dat er eene vrouw in de
boot was.</p>

<p>Zoodra de scheepstrap neergelaten was, daalde Kapitein
Londenaar af en hielp Joffer Cos uit de boot op het dek.
Vol verbazing zagen de mannen haar aan en toen ook de<span class="pagenum"><a name="Page_154" id="Page_154">[154]</a></span>
roeiers uit de boot op het dek waren, zeide Kapitein Londenaar:
&#8222;Mannen, deze Joffer is de Bruid van Heer van Dam,
den Landvoogd van Amboina, en tegelijk een onzer Bevelhebbers.
Zij zal voor een paar dagen de gast zijn van den
Kapitein en de bemanning van de &#8222;Koning van Polen&#8221;. Ik
vertrouw dat ze een&#8217; goeden dunk van ons zal medenemen!&#8221;</p>

<p>&#8222;Leve de Bruid van den Landvoogd!&#8221; riep Garrit en
smeet van pure geestdrift zijne muts zóó hoog, dat de
wind haar opnam en in zee woei.</p>

<p>Natuurlijk werd dit welkom door heel de bemanning herhaald.
Alleen Oude Joost schudde het hoofd en bromde:
&#8222;De &#8222;Koning van Polen&#8221; krijgt al vreemde ballast in.&#8221;</p>

<p>Kapitein Londenaar bracht Joffer Cos naar zijne hut en
verzocht haar, het hem niet euvel te duiden, als hij haar
een oogenblik alleen liet, daar hij zaken in orde te brengen
had, die geen uitstel konden velen.</p>

<p>&#8222;Ga uw&#8217; gang, Kapitein! Ik ben eene gemakkelijke gast!
Maar als ge lang wegblijft, dan mag ik, als ik mij hier
begin te vervelen, mij toch wel op het dek vertoonen?&#8221; zeide
Joffer Cos met een vriendelijk lachje, en liet daarbij twee
rijen hagelwitte tanden zien, waarmede ze wel wat scheen
te willen pronken.</p>

<p>&#8222;Natuurlijk, Joffer! U is zoo vrij als een vogel in de
lucht. Maar ik zal zoo lang niet wegblijven,&#8221; antwoordde
Londenaar en verwijderde zich.</p>

<p>Zoodra hij weer op het dek gekomen was, begaf hij zich
naar Meester Pruymius, die al vast bezig was pluksel te
maken en verbanddoeken in gereedheid te brengen. Geholpen
door Dirk en Garrit zat hij voor een&#8217; hoop linnen tusschen
twee groote kisten en een paar bamboe-manden. Hij
zelf was gewapend met eene schaar en knipte lange reepen,
waaraan Dirk met zeilmakers-garen, omdat men geen fijner
bij de hand had, zoomen naaide en bandjes vastmaakte.
Uit de overgebleven stukken maakte Garrit pluksel en hij
ging hiermede zoo vlug te werk, dat hij al eene bamboe-mand<span class="pagenum"><a name="Page_155" id="Page_155">[155]</a></span>
tot het randje vol had. Onder deze bezigheid werden de
beide knapen &#8222;opgevroolijkt&#8221; door de vertellingen van Meester
Troost der Armen, die eigenlijk van niets anders sprak
dan van allerlei akelige verwondingen.</p>

<p>Op het laatst maakte hij het evenwel zóó erg, dat Garrit
uitriep: &#8222;Meester, ik wilde wel dat ge met uw akelige vertellingen
twintig zeemijlen van me af waart!&#8221;</p>

<p>&#8222;Nog liever vijftig!&#8221; verbeterde Dirk.</p>

<p>&#8222;Uw wensch zal vervuld worden, jongens,&#8221; sprak op dit
oogenblik de Kapitein, die lachend al die verbanddoeken en
die mand vol pluksel bekeek.</p>

<p>Meester Troost der Armen keek verwonderd op.</p>

<p>&#8222;Ja, Meester! De wensch dezer jonge borsten zal letterlijk
vervuld worden. Beneden licht de boot te wachten,
welke u overbrengen zal naar het Admiraalsschip waarop
de barbier gestorven is! Dolf, wilt ge zoo goed zijn hem
er heen te brengen en dan aan den Admiraal of Heer
van Dam te vragen, wat we met de Chineezen moeten
aanvangen. Deel hun dan meteen mede op welke manier
gij die twee jonken nagezet en genomen hebt, dan weten ze
althans, dat die Chineezen de nadering der Hollandsche
vloot niet aan de vijanden verraden hebben. Wij allen hadden
er vrees voor.&#8221;</p>

<p>&#8222;Goed, Kapitein,&#8221; sprak Dolf. &#8222;Ik zal alles mededeelen,
zooals het gegaan is. En nu, ik ben klaar! Kom, Meester,
mee!&#8221;</p>

<p>&#8222;Maar ik heb mijne medicamenten-kist hier nog niet!&#8221;</p>

<p>&#8222;Er is eene beste aanboord van de &#8222;Mars&#8221;, goede vriend,&#8221;
zeide de Kapitein. &#8222;De barbier daar had er ook eene.&#8221;</p>

<p>&#8222;Jawel, maar mijn pluksel en mijne verbanddoeken!&#8221;</p>

<p>&#8222;Die kunnen mede! Hier, Hoepel, deze manden en kisten
in de boot. Ze zullen misschien wel noodig zijn.&#8221;</p>

<p>&#8222;Maar mijne potten met troost der armen!&#8221;</p>

<p>&#8222;Garrit, hier is eene ledige mand! Haal hierin vijf of
zes potten &#8222;troost&#8221;, zei Londenaar lachend.</p>

<p><span class="pagenum"><a name="Page_156" id="Page_156">[156]</a></span></p>

<p>&#8222;En dan het wonderwater van Serbiette, en de potten
met die Chineesche zalf, die, die, die borreborrie!&#8221;</p>

<p>&#8222;Maar, Meester, je zult daar tusschen al die potten,
pannen, manden, kisten en flesschen zitten, als een Nassauer
op de Pottenmarkt te Middelburg,&#8221; riep Hoepel en schaterde
van het lachen, alleen bij de gedachte dat hij den barbier
daar zou zien zitten.</p>

<p>Meester Pruymius zette eene hooge borst en zeide: &#8222;De
lijfarts van de Bevelhebbers der vloot moet toonen, dat hij
geen kwâjongen is, die alles op een koopje doet!&#8221;</p>

<p>Ondertusschen had de eene matroos na den anderen een&#8217;
pot, eene kruik, eene flesch of eene mand gehaald, en één zelfs
kwam met een&#8217; versleten zwabber aan, gaf dien aan Meester
Troost over en zeide; &#8222;Een wonderwasschertje, Meester!&#8221;</p>

<p>&#8222;Nu, nu, spels genoeg! Brengt dien rommel, waar ge
hem gehaald hebt! De Heeren zouden anders wel denken,
dat we hen voor den gek hielden. En, vlug in de boot!
De &#8222;Mars&#8221; wacht op onzen Meester om te vertrekken,&#8221;
beval Londenaar.</p>

<p>Hoe Meester Troost ook tegenpruttelde, hij kreeg slechts
eene flesch wonderwater, ééne mand &#8222;troost&#8221; benevens één&#8217;
pot met borreborrie mede. Hij wilde ook nog een welsprekend
afscheid van de bemanning nemen, doch de Kapitein
maakte er een einde aan door hem in het oor te fluisteren:
&#8222;Wees verstandig, Meester, en zwijg liever! Het volk is te
dom om uwe geleerdheid te begrijpen! Gij zoudt niet veel
meer doen dan paarlen voor de zwijnen werpen. Ga maar
gauw in de boot. Men wacht u.&#8221;</p>

<p>Hierdoor gevleid daalde Meester Pruymius den valreep af
en kort daarop was hij aanboord van het Admiraalsschip,
waar hij door de bemanning met een: &#8222;Hoezee! Meester
Troost! Hoezee!&#8221; ontvangen werd.</p>

<p>Een uur voor zons-ondergang was Dolf op de &#8222;Koning
van Polen&#8221; terug.</p>

<p>&#8222;Kapitein,&#8221; zei hij,<span class="pagenum"><a name="Page_157" id="Page_157">[157]</a></span> &#8222;Admiraal Truytman en Heer van
Dam hebben gezegd, dat ge de jonken op sleeptouw medenemen
moet en het volk wel behandelen. Wanneer we over
een paar dagen bij het eiland Tanah-kéké de boodschap ontvangen,
dat het tusschen ons en den Koning van Makassar
botertje tot op den boôm is, dan kunt ge ze vrij laten.&#8221;</p>

<p>&#8222;En als het eens andersom is?&#8221;</p>

<p>&#8222;Dan zal men u een nader bericht zenden. Maar vooral
moest ik u op het gemoed drukken de mannen goed en
vriendelijk te behandelen en niet op te sluiten. Men moest
hen evenwel scherp in het oog houden en zorgen, dat ze
des nachts niet in alle stilte de wacht overrompelen en het
schip ontvluchten. Hij, Admiraal Truytman namelijk, zeide,
dat ze er best toe in staat zijn om zoo iets te doen.&#8221;</p>

<p>&#8222;Ook zonder dat me dit bevolen werd, zou ik het gedaan
hebben. Maar wat beteekenen toch al die kisten, die ze daar
op dek hijschen?&#8221;</p>

<p>&#8222;Dat zijn reiskoffers van Joffer Cos, Kapitein! Er zijn
ook kisten met Chineesche lekkernijen bij en die zijn ook
voor de Joffer. Maar ééne mand is voor u en het volk.
Heer van Dam wilde, dat we van avond op de gezondheid
zijner Bruid een extra-oorlam drinken zouden!&#8221;</p>

<p>&#8222;Goed, goed! Laat al die pakken en kisten maar in de
hut bij de Joffer brengen. Ze zal zeker.... Wacht, daar
komt ze zelve reeds aan!&#8221;</p>

<p>&#8222;Wat noemt u toch lang, Kapitein,&#8221; dus begon ze met
een lachje en liet weer hare tanden zien, &#8222;als u een klein
uur niet lang noemt? Ik begon mij te vervelen, en daar ik
door het venster der kajuit eene boot met mijne kisten zag
naderen, dacht ik de vrijheid te mogen nemen eens op het
dek te komen!&#8221;</p>

<p>Dolf naderde haar en haar een briefken overreikend, zeide
hij: &#8222;Met de groeten van Heer van Dam, Joffer!&#8221;</p>

<p>Joffer Cos opende het briefje en in dien tijd namen de
matrozen en Officieren de gelegenheid waar, de jonge
weduwe eens goed op te nemen.</p>

<p><span class="pagenum"><a name="Page_158" id="Page_158">[158]</a></span></p>

<p>Na het lezen ging ze naar den Kapitein en zeide: &#8222;Ik
zal u wel niet lang van uwe kajuit berooven, Kapitein!
Heer van Dam meldt me, dat ik over een&#8217; dag of drie wel
weer aanboord van de &#8222;Mars&#8221; zal kunnen terugkeeren. Doch
wil u zoo goed zijn, deze pakkage in de kajuit te laten
brengen? Zooals ik lees, heeft Heer van Dam ook voor
eene versnapering voor u en uw volk gezorgd. Dat is goed.
Ik heb vanavond niets meer noodig en zou gaarne alleen
met mijne gedachten zijn. U begrijpt wel dat eene arme
weduwe, als ik ben, die alweer op het punt staat met een
wakker dienaar der Compagnie in het huwelijk te treden,
gaarne eens even stil droomen wil van hetgeen haar in de
toekomst mogelijk wachten zal.&#8221;</p>

<p>Alweer lachte ze vriendelijk en begaf zich naar de kajuit,
doch toen ze Joost voorbijliep en deze bij ongeluk met zijne
ruwe, beteerde matrozen-hand haar&#8217; blanken arm aanraakte
toen hij eene kist oplichtte, keek ze hem zóó nijdig en zóó
uit de hoogte aan, dat de man er heelemaal verslagen van was.</p>

<p>&#8222;Kan jij niet beter uit jouw oogen kijken, oude lomperd?&#8221;
snauwde zij hem toe. &#8222;Of hebt jij jouw oogen soms ook
in den zak zitten?&#8221;</p>

<p>Joost zette de kist terstond neer en wilde heengaan.</p>

<p>&#8222;Nou, pak op!&#8221; beet ze hem toe, en ook nu kwamen de
hagelwitte tanden te voorschijn.</p>

<p>Henri Quatre was de eenige, die er iets van gehoord en
gezien had. Hij ging naar die twee en zeide: &#8222;Die kist is
u te zwaar, brave kerel! Er wordt te veel boven op gelegd!
Ik zal ze wel in de kajuit brengen!&#8221;</p>

<p>Joost verwijderde zich en scheen met de grove vuist wat
uit de oogen te boenen, dat uit het waterland afkomstig
was. Hij zeide evenwel niets.</p>

<p>Henri Quatre zette de kist in de kajuit neer en wilde ook
heengaan, doch Joffer Cos hield hem tegen en vroeg: &#8222;Is u
hier Eerste Stuurman aanboord?&#8221;</p>

<p>&#8222;Jawel, Joffer,&#8221; antwoordde Henri Quatre met eene buiging,<span class="pagenum"><a name="Page_159" id="Page_159">[159]</a></span>
alsof hij als student voor eene schoone burgemeesters-dochter
stond, gereed haar ten dans te vragen.</p>

<div class="figcenter" style="width: 388px;">
<img src="images/illustration_06.jpg" width="388" height="600" alt="" />
</div>

<p>Joffer Cos zag hieraan dadelijk, dat hij een man van beschaafde
vormen was, en meende al een heel wit voetje bij
hem te krijgen door hem weer lachend hare tanden te laten
zien, en beleefd toe te voegen: &#8222;Wat bedoelde u toch om
tegen dien lompen kerel te zeggen, dat er te veel op de
kist gelegd werd? Er ligt toch niets op?&#8221;</p>

<p>&#8222;Joffer, onverdiende scheldwoorden uit een&#8217; schoonen mond
zijn onzichtbaar, maar wegen zwaarder dan lood! Gij hebt
den braafsten man en misschien den dappersten kerel van
de &#8222;Koning van Polen&#8221; bitter gegriefd. En als dat uw wil
niet geweest is, maak het dan bij hem met een hartelijk
en vriendelijk woord weer goed! Nu weet u, wat die kist
voor den braven oude zoo zwaar maakte.&#8221;</p>

<p>&#8222;De Bruid van den Landvoogd van Amboina is de gelijke
niet van een&#8217; zeebonk! Gij kunt gaan, Stuurman,&#8221; antwoordde
de Joffer geraakt en keerde hem den rug toe.</p>

<p>Henri Quatre verwijderde zich, haalde minachtend de
schouders op en bevond zich spoedig op het dek.</p>

<p>&#8222;Een aangenaam onderhoud gehad, Willem?&#8221; vroeg Dolf.</p>

<p>&#8222;Ik gun je er zoo een van ganscher harte, Dolf, maar
dan moet je eerst mijn vijand worden. Zij is begonnen met
onzen goeden Joost een lomperd te noemen en geëindigd
met mij de deur te wijzen, omdat ik haar durfde zeggen,
dat ze den braafsten kerel van heel de vloot beleedigd had.
Hoe eer we die trotsche dame kwijt zijn, hoe liever!&#8221;</p>

<p>&#8222;Trotsch, het is mogelijk,&#8221; zeide Dolf, &#8222;maar wanneer
men hier in de Oost niets anders ziet dan bruine mannen
aanboord en leikleurige mannen <ins title="niet in bron">en</ins> vrouwen aan den wal, dan
is het een heel verzetje om eens zulk eene jonge en schoone
Hollandsche vrouw te zien. Zag je wel haar mooi mondje
met prachtige tanden? Mensen, men zou er immers de oogen
op uitkijken?&#8221;</p>
<p><span class="pagenum"><a name="Page_160" id="Page_160">[160]</a></span></p>
<p>&#8222;Kijk je oogen dan nog liever op eene oude Javaansche
vrouw uit,&#8221; zeide Henri Quatre. &#8222;En mooie tanden? Zeker!
Poes is ook poezel en heeft ook mooie tanden! Noem haar
Joffer Poes en beklaag hem, die haar tot vrouw krijgt.&#8221;</p>

<p>&#8222;Stuurman,&#8221; sprak Kapitein Londenaar, &#8222;wapen eenige
mannen en laat dan de Chineezen boven komen. Ik wil er
inspectie over houden en hun zeggen, wat ze weten moeten.&#8221;</p>

<p>Dolf, tot wien dit bevel gericht was, wapende eenigen der
manschappen en toen dit geschied was, begaf hij zich met
een viertal naar het ruim, deed het luik open en trachtte
den Chineezen door teekenen duidelijk te maken, dat ze
op het dek moesten komen.</p>

<p>De Chineezen begrepen hem zeer goed, en het was voor
de arme kerels, die inderdaad zonder opzet met hunne jonken
temidden van de Hollandsche vloot verzeild waren, een
welkom bevel.</p>

<p>De een na den ander verliet het dompige hol en op het
dek gekomen, werden ze door Henri Quatre in twee rijen geschaard,
en toen dat geschied was, verscheen de Kapitein
door gewapend volk omringd.</p>

<p>De Chineezen vielen dadelijk, met hunne aangezichten over
de gevouwen handen gebogen, op de knieën, ten bewijze van
hulde en onderdanigheid.</p>

<p>IJzeren Neptunus, gekleed in de waardigheid van Scheeps-bevelhebber,
met de sjerp om het lijf, schreed langzaam tusschen
de geknielde Chineezen voort en toen hij de einden
der twee rijen bereikt had, stond hij stil en had hun gaarne
wat gezegd, als hij de Chineesche taal slechts machtig ware
geweest.</p>

<p>De Kapitein der Amboinneezen, die ook op het dek
stond, scheen te begrijpen, wat er aan haperde. Hij ging
nu naar Kapitein Londenaar en zeide, dat hij wel met
die lieden spreken kon, zoodat hij gaarne, als tolk zou optreden.</p>

<p>Met vreugde nam de Kapitein dit voorstel aan en zeide
nu door middel van zijn&#8217; tolk tot de Chineezen:</p>

<p><span class="pagenum"><a name="Page_161" id="Page_161">[161]</a></span></p>

<p>&#8222;Mannen, wij gaan den valschen Koning van Makassar
beoorlogen om hem te dwingen de Compagnie voortaan
niet meer door verraderlijke listen en streken te benadeelen.&#8221;</p>

<p>De Chineezen knikten, alsof ze zeggen wilden: &#8222;We begrijpen
u, ga maar voort!&#8221;</p>

<p>&#8222;En opdat de Makassaren niet, ons ten nadeele, van het
hun dreigende gevaar zouden verwittigd worden, zoo hebben
we ons genoodzaakt gezien u met uwe jonken aan te houden.
Gij zijt evenwel geene gevangenen en ge kunt u hier aanboord
vrij bewegen. Maar de eerste de beste, die pogingen aanwendt,
te ontvluchten, wordt zonder genade op staanden
voet doodgeschoten. Na verloop van twee of drie dagen zult
ge denkelijk uwe vrijheid terugkrijgen en de jonken, met
alles, wat er op, in en aan is, nemen we op sleeptouw. Gij
kunt er dan mede heengaan, waar het u belieft. Den kost
deelt ge met de manschap hier aanboord, tenzij uw godsdienst
zulks verbiedt. In dit geval geef ik u de vergunning
te eten, wat ge in de jonken in voorraad hebt. Onder goed
geleide moogt ge dat halen, doch hier aanboord moet gij
het eten. Uwe slaapplaats zal zoo goed zijn, als die van
één onzer. Dat was het, wat ik u te zeggen had. Stuurman,
wijs hun de matten, waarin ze den nacht zullen doorbrengen.&#8221;</p>

<p>De aangezichten der gevangenen zagen er na de toespraak
vrij wat opgeruimder uit dan er voor, en toen ze een poosje
later weer op het dek kwamen, had het al den schijn, dat
er bij geen van allen plan bestond, te ontvluchten. Zij
maakten op hunne manier praatjes met onze matrozen en
hier en daar waren er zelfs, die zich met enkelen van het
volk vermaakten met het leelijke gezicht, dat Joost voortdurend
trok.</p>

<p>Even voor het ondergaan der zon ging de heele vloot
weer in zee en deelde de Kapitein van de &#8222;Koning van
Polen&#8221; een extra-oorlam uit om dat te drinken op de gast<span class="pagenum"><a name="Page_162" id="Page_162">[162]</a></span>
van het schip, de Bruid van den Landvoogd van Amboina.</p>

<p>Het was een kostelijke drank, doch Henri Quatre en Joost
weigerden van den wijn te proeven.</p>

<p>&#8222;Nu, nu,&#8221; zei Hoepel, &#8222;zet maar niet zoo&#8217;n gezicht,
Joostje, alsof er honderd oorwormen in den beker rondzwommen!
Lust jij &#8217;m niet, goed, geef dan je portie mij
maar. Dat is nog een ander kostje dan het water, dat we
onder de Linie dronken. Nu, hoor, je gezondheid en de gezondheid
van de mooie Bruid!&#8221;</p>

<p>Op dien krachtigen dronk volgde een oogenblik van dolle
vreugde, doch weldra werd er bevel gegeven ter kooi te
gaan en de wacht te betrekken.</p>

<p>&#8222;Zeg, Dirk, wat zou er toch aan den Ouwen Joost haperen?&#8221;
vroeg Garrit, toen ze zich gereed maakten om de wacht te
betrekken. &#8222;Hij keek zoo echt verdrietig, maar toen de
bottelier hem het extra-oorlam wilde geven, scheelde het
maar weinig of hij sloeg het hem uit de handen. Hij was
echt nijdig, dat zeg ik.&#8221;</p>

<p>&#8222;Och, eene oudemans-bui, jongen,&#8221; luidde het antwoord.</p>

<p>&#8222;Wat scheelt er toch aan, Joost?&#8221; vroeg nog een oogenblik
later Dolf, die mede de wacht had. &#8222;Is er soms wat
gebeurd? Zeg het dan, je weet wel, dat ik het goed met
je meen!&#8221;</p>

<p>&#8222;Ja, Stuurman, ja!&#8221;</p>

<p>&#8222;Heeft die dame met die mooie tanden u soms van
streek gebracht? Joost, Joost, ik dacht dat je die malle
jaren te boven waart!&#8221;</p>

<p>&#8222;Wat doen we met zulk een katvisch en zulk een hutspot
aanboord van de &#8222;Koning van Polen,&#8221; dat vraag ik,&#8221; bromde
de oude man.</p>

<p>Dolf en Garrit barstten in lachen uit en de eerste riep:
&#8222;Maar, Joost, jongen, die Joffer behoort dan toch niet tot
dat, wat men katvisch of hutspot noemt?&#8221;</p>
<p><span class="pagenum"><a name="Page_163" id="Page_163">[163]</a></span></p>
<p>&#8222;Ze behoort er niet bij en is er toch bij gedaan; de
hutspot wordt er te slechter door. Een hoop Chineezen en
eene Joffer, die de deur toedoet. Heeft een schip ooit zulk
een zoodje als bemanning gehad?&#8221;</p>

<p>Op dat oogenblik werd de deur van de kajuit geopend
en trad de vrouw, over wie men het zoo even nog gehad
had, naar de kampanje waar de Kapitein stond.</p>

<p>&#8222;Er zijn ratten aanboord, Kapitein,&#8221; zeide ze op vrij luiden
toon. &#8222;Hoort u wel, er zijn ratten!&#8221;</p>

<p>&#8222;Dat weet ik, Joffer! En dat is lastig gezelschap; maar
er is al weinig aan te doen!&#8221;</p>

<p>&#8222;Wat zegt u,&#8221; riep de ontevreden dame op schellen toon,
&#8222;is er weinig aan te doen? U heeft toch volk genoeg
aanboord!&#8221;</p>

<p>&#8222;Volk genoeg, maar katten te kort. Een matroos is een
slecht rattenvanger, Joffer! Intusschen doet het me leed,
dat ze u in den slaap gestoord hebben! Maar zou u niet
naar binnen gaan? Het wordt koel op het dek!&#8221;</p>

<p>&#8222;En de ratten dan, Kapitein?&#8221;</p>

<p>Thans was het geduld van den goedigen Londenaar teneinde,
en eenigszins boos, en zonder aan hare gewoonte te
denken, zeide hij driftig: &#8222;Dan laat u dien beesten de tanden
maar zien en roept ge: koest!&#8221;</p>

<p>Henri Quatre, die altijd goedlachsch was, schoot in een&#8217;
helderen lach, en dat maakte de Joffer zóó boos, dat ze uitriep:
&#8222;Het volk is lomp; maar de Kapitein is de lompste
van allen!&#8221;</p>

<p>&#8222;Een gast kon wel anders spreken, Joffer! Thans verzoek
ik u oogenblikkelijk heen te gaan. Als u op de &#8222;Mars&#8221; is,
kan u doen en zeggen, wat u begeert; maar op de &#8222;Koning
van Polen&#8221; ben ik Koning en u behoort tot mijn gevolg.
Dat gevolg heeft te gehoorzamen.&#8221; Hij daalde nu de trap
van de kampanje af en vroeg: &#8222;Mag ik de Joffer ook naar
binnen brengen?&#8221;</p>

<p>Kapitein Londenaar bood haar zijn&#8217; arm aan, doch zij
stiet hem terzijde, liep naar de kajuit en sloeg de deur zoo
hard dicht, als ze kon.</p>

<p><span class="pagenum"><a name="Page_164" id="Page_164">[164]</a></span></p>

<p>&#8222;Nu maar, ik gun Heer van Dam dat presentje,&#8221; zeide
Henri Quatre. &#8222;Als hij haar krijgt....&#8221;<a name="FNanchor_30_30" id="FNanchor_30_30"></a><a href="#Footnote_30_30" class="fnanchor">[30]</a></p>

<p>&#8222;Dan koopt hij eene kat in den zak,&#8221; vulde Joost aan,
die door dit voorval weer geheel in zijn humeur gekomen
was. &#8222;Maar met dat al heeft de &#8222;Koning van Polen&#8221; dan
toch een vreemd gevolg, zou ik zoo zeggen.&#8221;</p>

<p>Hiermede liep het gesprek over Juffer Cos ten einde, doch
den volgenden dag wist iedereen, wat er des avonds laat
nog voorgevallen was. De matrozen staken er braaf den gek
mede en algemeen kreeg de weduwe den bijnaam van Joffer
Poes. Eenigen hadden zelfs afgesproken, als zij op het dek
kwam, om dan te gaan mauwen. Zij scheen evenwel niets
met het dek te hebben uitstaan en liet zich al den tijd, dat
ze in volle zee waren, niet zien.</p>

<p>Op den bepaalden dag, den tienden Juni, kwam de vloot
bij het eiland Tanah-kéké en terstond begon men overal zich
slagvaardig te maken. Al spoedig zagen ze eene prauw, en
in het eerst dacht men, dat het volk, dat er in zat, de boodschap
kwam brengen, dat de vrede gesloten was, doch toen
zij zich schielijk verwijderde, begreep men, dat de zaak niet
in den haak was. Ze stonden juist op het punt haar te
achtervolgen toen de &#8222;Mars&#8221; en de &#8222;Breukelen&#8221; in het gezicht
kwamen. De heele vloot zeilde deze twee schepen te
gemoet en van het Admiraalsschip werd weer geseind om
krijgsraad te houden. De boot van de &#8222;Koning van Polen&#8221;
werd neergelaten en toen men wilde afsteken, kwam,
onder het gemauw van al het scheepsvolk, Joffer Cos bij
den valreep, klom naar beneden, sprong in de boot en zette,<span class="pagenum"><a name="Page_165" id="Page_165">[165]</a></span>
zonder een woord te spreken, maar rood van kwaadheid
zich bij de voorplecht neer. Op hetzelfde oogenblik kwam
van het Admiraalsschip eene andere boot en in deze zat
Meester Troost der Armen.</p>

<p>&#8222;Hoezee!&#8221; riep Oude Joost vroolijk uit. &#8222;Hoezee! De ruil
was al te slecht! Hoezee!&#8221;</p>



<hr class="chap" />

<h2>TWAALFDE HOOFDSTUK.<br />

De Hollandsche Remedie.</h2>


<p>Met gejuich werd Meester Pruymius door het volk ontvangen,
en alsof hij twee jaar, inplaats van twee dagen weg
geweest was, zoo drukte men hem van alle kanten de hand.</p>

<p>&#8222;Wat kom je doen?&#8221;</p>

<p>&#8222;Ben je weg gejaagd?&#8221;</p>

<p>&#8222;Hij is als de katten en zoekt zijn oud huis weer op!&#8221;</p>

<p>&#8222;Katten? Jongens, laat je hooren, allemaal: Mauw, mauw,
miauw!&#8221;</p>

<p>Zoo klonk het verward door elkander, maar het gemiauw
overwon ten laatste toch, zoodat Meester Pruymius met een
gezicht, alsof hij water zag branden, uitriep: &#8222;Maar houdt
toch eens op met dat helsche geschreeuw! Je lijkt wel bezetenen!
Ben ik dan hier in een dolhuis?&#8221;</p>

<p>&#8222;Pure pret over je terugkomst, man, anders niet,&#8221; zeide
Henri Quatre. &#8222;We kunnen niet zonder onzen goeden
Meester!&#8221;</p>

<p>&#8222;En blijdschap over het vertrek van Joffer Poes,&#8221; vulde
Dolf aan. &#8222;Maar zeg, Meester, wat kom je toch doen? Je....&#8221;</p>

<p>&#8222;Je riekt naar brand, naar&mdash;naar&mdash;naar buskruit!&#8221; riep
Oude Joost. &#8222;Toch niet aan het bakkeleien geweest?&#8221;</p>
<p><span class="pagenum"><a name="Page_166" id="Page_166">[166]</a></span></p>
<p>&#8222;Niet zuinig! Kerels, we hebben zoo van laken gegeven.
Al mijn wonderwater is op. Een uitmuntend middel. Hadde
ik er maar een scheepsruim vol van!&#8221;</p>

<p>&#8222;Zijn er dan gewonden?&#8221; vroeg Henri Quatre.</p>

<p>&#8222;Acht stuks; maar al bijna klaar! Een heerlijk middel
dat wonderwater! Zóó gebruikt, zóó beter, tenminste, als
het boeltje er niet af is, want er ledematen mede aanplakken,
dat gaat niet.&#8221;</p>

<p>&#8222;Ja, maar dat zal dan zeker ook niet noodig geweest zijn,&#8221;
meende Hoepel. &#8222;Zulk eene vaart zal het toch wel niet
geloopen hebben.&#8221;</p>

<p>&#8222;Je weet er ook heel wat van,&#8221; snauwde Meester
Pruymius hem toe. &#8222;Terwijl jelui hier bezig waart met
bruidstranen drinken en hylikmaker eten, zijn we zoo even
aan den slag geweest, en ik zeg je: niet zuinig!&#8221;</p>

<p>&#8222;Zag je soms een paar potvisschen raken?&#8221; vroeg Kreeft.</p>

<p>&#8222;Naar potvisschen zag ik niet, ik had meer dan genoeg
te kijken naar de gewonden. Naar de dooden keek ik maar
niet, want die konden zelfs met troost der armen of wonderwater
niet meer tot hun verhaal gebracht worden.&#8221;</p>

<p>&#8222;Maar kom, dooden! Zijn er dan dooden ook gevallen?&#8221;
klonk het van een&#8217; anderen kant.</p>

<p>&#8222;Maar vier!&#8221;</p>

<p>Van alle kanten omringde men nu den barbier, die op
het laatst tegen de verschansing bijna plat gedrukt werd.</p>

<p>&#8222;Gaat dan toch op zij! Maakt ruim baan! Ik kom om
wonderwater,&#8221; riep Meester Pruymius.</p>

<p>&#8222;We willen weten, wat er gebeurd is!&#8221; schreeuwden eenigen.</p>

<p>&#8222;Ja, wat gebeurd is, dat vertel zal!&#8221; riep de Kapitein
der Amboineezen.</p>

<p>&#8222;Maakt dan ruimte, dan zal ik mededeelen, wat er geschied
is,&#8221; antwoordde Meester Pruymius.</p>

<p>Met behulp van Dolf en Hoepel kwam de barbier in benauwdheid
vrij, en op een kanon springend en zich aan het
want vasthoudend, begon hij op luiden toon het volgende
mede te deelen.</p>

<p><span class="pagenum"><a name="Page_167" id="Page_167">[167]</a></span></p>

<p>&#8222;Zooals gij weet zouden die van Makassar al lang en
breed zoete broodjes bij de Compagnie gebakken hebben,
als....&#8221;</p>

<p>&#8222;De Portugeezen er niet waren,&#8221; schreeuwde een.</p>

<p>&#8222;Die trotsche Doms moeten de Oost uit!&#8221; riep een ander.</p>

<p>&#8222;Als ge mij in de rede valt moet ik ophouden,&#8221; zeide
Meester Pruymius. &#8222;We kunnen wel allemaal tegelijk zingen,
maar niet allemaal tegelijk praten!&#8221;</p>

<p>&#8222;Wie het nog één keer waagt, wordt tot scheeps-rattenvanger
aangesteld,&#8221; liet één uit den hoop zich hooren.</p>

<p>Men lachte, doch kwam spoedig weer tot bedaren.</p>

<p>&#8222;Het is zoo, de Portugeezen zijn te Makassar onze ergste
vijanden, en ze hebben daar een kwartier opgeslagen, dat
met tal van kanonnen verdedigd kan worden. Om nu te
maken, dat de Makassaren niet naar de Compagnie overloopen,
hebben ze al tal van jaren uitgestrooid, dat de Hollanders
maar laffe zeeroovers zijn, te arm om er een&#8217; Vorst
op na te houden. Het spreekt dus vanzelf, dat wij daar te
Makassar ook met de Portugeezen een appeltje te schillen
hebben.</p>

<p>Zoodra wij nu de vestiging in het gezicht konden krijgen
stonden we allen over de verschansing te turen.</p>

<p>Opeens riep de uitkijk in den mast: &#8222;Zes zeilen vooruit!&#8221;</p>

<p>De bevelhebbers wapenden zich met hunne kijkers en
Heer Johan van Dam was de eerste, die zeide: &#8222;Dat zijn
zes Portugeesche karveelen, die gereed liggen om te vertrekken!&#8221;</p>

<p>Zes karveelen! En wij waren met ons tweeën!</p>

<p>Geen wonder, dat bij velen de moed in de schoenen zonk,
en dat er algemeen gemompeld werd, maar te vertrekken
en de hoofdvloot weer op te zoeken.</p>

<p>&#8222;Hoort eens, jongens,&#8221; dus begon nu Admiraal Truytman,
&#8222;wij zijn hier niet gekomen om uit de verte een kijkje te
nemen en dan weg te loopen. Dan zouden de Portugeezen
ons met de vingers nawijzen en tot de Makassaren zeggen:<span class="pagenum"><a name="Page_168" id="Page_168">[168]</a></span>
&#8222;Ziet gij wel, dat wij gelijk hebben gehad en dat de Hollanders
laffe zeeschuimers zijn, die het dadelijk op een
loopen zetten, als er gevaar van klappen deelen is?&#8221; Neen,
mannen, we moeten toonen, dat we geene lafaards zijn,
maar kerels, die durven, als het er op aankomt. Ze gaan
hunne tegenstanders niet eerst tellen om nauwkeurig te becijferen
of de kansen wel gelijk staan; ze laten Chineezen
tellen, die houden ervan, maar inplaats van te gaan cijferen,
vallen ze aan!&#8221;</p>

<p>&#8222;Niemand zal mij ooit van lafhartigheid beschuldigen,&#8221; sprak
nu de Kapitein van de &#8222;Breukelen&#8221;, die met eenigen zijner
Officieren bij ons aanboord was, &#8222;maar ik zou den Admiraal
toch wel willen vragen, hoe er eenige mogelijkheid bestaat,
dat wij er niet slecht afkomen?&#8221;</p>

<p>&#8222;Wel, Kapitein, dat wil ik niet alleen u, maar allen
zeggen. Die karveelen zijn zwaar geladen en log gebouwd,
zoodat ze zich heel moeielijk bewegen kunnen. De &#8222;Mars&#8221;
is een vlug schip, en de &#8222;Breukelen&#8221; ligt als eene veêr op
het water. Wat we in talrijkheid verliezen, dat winnen we
meer dan dubbel uit door de vlugheid van onze bewegingen.&#8221;</p>

<p>&#8222;Toegegeven, Admiraal! Maar zullen de kanonnen van
het Portugeesche kwartier ons niet deerlijk toetakelen? En
zullen de Makassaren niet wakker mede helpen? Na al wat
ik er van gezien en gehoord heb, zijn ze daartoe wel gedwongen.
De overmacht wordt dus zóó groot, dat ik vragen durf:
Zijn wij wel lafaards, als we nu toch eerst eens gaan tellen?&#8221;</p>

<p>Op deze laatste vraag van den Kapitein zeide Heer Johan
van Dam, die werkelijk een man is, die durft:<span class="pagenum"><a name="Page_169" id="Page_169">[169]</a></span> &#8222;Kapitein,
ik ken die van Makassar een weinig, want ik kwam er
menigmaal mede in aanraking. En als ik nu ronduit zeggen
moet, wat ik denk, dan is het dit: Ik houd het er voor,
dat de Koning van Makassar stilletjes toekijken zal om te
zien hoe de zaak afloopt. Met een oud Hollandsch spreekwoord
gezegd: De slimmerd zal heel eenvoudig de kat uit
den boom kijken.&#8221;</p>

<p>&#8222;En wat de kanonnen van het Portugeesche kwartier betreft,
ook daarvoor ben ik zoo bang niet,&#8221; hernam Admiraal
Truytman op geruststellenden toon, &#8222;wij overrompelen
de luiden, en bij den vijand zal alles wel niet tot eene
onverwachte verdediging gereed zijn. Vooral hier niet, waar
ze meenen volkomen veilig te zijn. Ik ben dus voor een&#8217;
flinken aanval, en gelukt het ons, de karveelen te overwinnen,
wie weet welk een&#8217; rijken buit wij dan vinden,
want hoogstwaarschijnlijk komen zij van Macao en liggen
ze gereed om naar Goa te vertrekken. Ziet, ziet, ze maken
al aanstalten om ons te ontwijken!&#8221;</p>

<p>&#8222;Dan er maar op los!&#8221; riep de Kapitein van de &#8222;Breukelen&#8221;
nu uit. &#8222;En hoe eer hoe liever!&#8221;</p>

<p>&#8222;Toch zullen we genoodzaakt zijn den volgenden dag af
te wachten,&#8221; zeide de Admiraal. &#8222;Zoo op het oogenblik valt
de nacht in en het vaarwater is hier voor ons onveilig,
omdat we er nog geene kaarten van hebben. Als we omhoog
kwamen te zitten, waren we verloren. In de vrije vaart
moet onze kracht liggen.&#8221;</p>

<p>&#8222;Maar als die schoone buit ons nu van nacht ontsnapt,&#8221;
liet een der Officieren zich ontvallen.</p>

<p>&#8222;Hiervoor kunnen wij zorgen, man,&#8221; antwoordde Truytman.
&#8222;Als ze ontvluchten willen, moeten ze hier voorbij,
en zoo donker is de nacht niet, of we zullen dat zien!&#8221;</p>

<p>Algemeen begreep men, dat de Admiraal den besten voorslag
deed, die gedaan kon worden en daarom besloot men
dien aan te nemen.</p>

<p>Er kwam dien nacht natuurlijk niet veel van slapen.
Iedereen was in de weer en nauwelijks begon het licht der
starren wat te verbleeken, of men riep al het volk op het
dek bij elkander tot het gebed. Dit gebeurde ook op de
&#8222;Breukelen&#8221;, dat zagen we, want we lagen zóó dicht bij
elkander, dat we zonder te schreeuwen heel gemakkelijk
met elkander spreken konden.</p>

<p>Na alzoo in den gebede moed verzameld te hebben, begaf<span class="pagenum"><a name="Page_170" id="Page_170">[170]</a></span>
ieder zich op zijn&#8217; post en de morgenschemering was pas
begonnen of de Admiraal gaf het teeken tot den aanval.</p>

<p>Zoodra men de karveelen genoeg genaderd was, zeide de
Admiraal tot de lieden, die het geschut bedienden: &#8222;Mannen,
wenscht den luiden op die logge karveelen eens zoo hartelijk
mogelijk met een paar flinke kogels, op Oud-Hollandsche
manier, goeden morgen! Vuur!&#8221;</p>

<p>Wat de uitwerking van dien barren morgengroet was,
kon niemand ontdekken; want de rook van de laag aan
stuurboord was nog niet eens opgetrokken of de laag van
bakboordszijde werd dadelijk daarop losgebrand. De &#8222;Mars&#8221;
had zich als een vogel zoo vlug gewend. Het is een prachtig
schip, die &#8222;Mars&#8221;. Men kan er mede doen wat men wil.</p>

<p>Ook de &#8222;Breukelen&#8221; had ons voorbeeld gevolgd.</p>

<p>Maar opeens zagen we verscheidene lichten op de karveelen;
spaanders vlogen van de masten; het water werd door
zware, ronde dingen, waarvan ik je den naam niet behoef
te zeggen, felbruisend doorploegd en een vreeselijk gedreun
volgde.</p>

<p>&#8222;Ei, de Dom is wakker,&#8221; riep Truytman. &#8222;Houdt hem
aan de praat, mannen! Vuur!&#8221;</p>

<p>Ik stond bij den grooten mast te midden van mijne medicamenten
en verbandmiddelen, en ik wil eerlijk bekennen,
dat ik niet erg op mijn gemak was. Ik heb ook nog nooit
een echt zeegevecht bijgewoond, want in de Oostzee was
het kloppen juist gedaan toen ik er aankwam, en zou het
weer beginnen toen ik vertrok. Wat ik dus van zeegevechten
wist, had ik van aanhooren, zelf wist ik er niets van,
maar nu ben ik door de wol geverfd en weet ik het. Als
men er maar eenmaal door heen is, dan valt het nog al
mee. Maar het duurt nog al een poosje eer men zoo ver is,
ten minste bij mij was dat het geval. Nog nooit had ik
zulk een leven gehoord, dat wil ik wel zeggen. Van met
elkander eens een woordje spreken, geene sprake van. Een
had een kogel in zijne borst gekregen en toen ze hem bij<span class="pagenum"><a name="Page_171" id="Page_171">[171]</a></span>
me brachten, zei de arme kerel: &#8222;Dat is mijn dood, Meester!&#8221;
Ik verstond hem niet goed en vroeg: &#8222;Wat? Vraag je om
brood? Vraag liever om troost der armen!&#8221; Toen zette de
man de hand voor zijne mond en schreeuwde: &#8222;Ik ga dood!&#8221; &mdash; De
stumperd! Het roepen was boven zijne krachten geweest
want oogenblikkelijk was hij dood ook. Ik zag dat alles heel
kalm aan en om de waarheid te zeggen, ik begreep mezelven
niet. Dat kwam zeker van de kruitlucht. Ik stond al
gereed om ook eens even een kanon te helpen afsteken,
toen er opeens een vreeselijk gerinkinkel bij me gehoord werd.</p>

<p>Eilacie! Een kogel was dwars door mijne medicamenten
gevlogen en had al mijne potten met troost der armen en
borreborrie aan gruizels gesmeten. Aan een gat op het dek
kon ik zien, dat die leelijke kogel tusschen mijne voeten
doorgevlogen was. Ik stond te kijken als een haan voor eene
krijtstreep en zei tot mijzelven: &#8222;Meester Pruymius hoe is
het mogelijk, dat door zulk eene nauwe opening nog zoo&#8217;n
baas van een&#8217; kogel kan! Pas maar op, anders heeft de
Admiraal straks geen lijfarts meer. Zoek een beter plaatsje,
maat!&#8221;</p>

<p>Dat was een verstandige raad, dien ik mijzelven gaf en
daarom maakte ik maar dadelijk aanstalten om mijne flesschen
wonderwater en overgebleven brokken &#8222;troost&#8221; naar
beneden te brengen, toen men juist met een&#8217; matroos kwam
aandragen.</p>

<p>&#8222;De tweede, Meester,&#8221; zeide men.</p>

<p>Men legde den gekwetste bij me neer! Deze deed even
de oogen open, stamelde nog flauw: &#8222;Dag, Moeder!&#8221; en, de
arme jongen was dood. Hij had een&#8217; matten kogel tegen
de hartstreek gekregen, en dat had hem den dood gedaan.</p>

<p>Ondertusschen nam het kanongebulder nog in hevigheid toe.</p>

<p>&#8222;Daar komt de Portugeesche Admiraal op ons af,&#8221; klonk
het hier, daar en overal. &#8222;Het is niet te houden!&#8221;</p>

<p>&#8222;Vluchten! Vluchten!&#8221; schreeuwde de kok.</p>

<p>&#8222;Men voert ons naar de slachtbank!&#8221; bulkte de koksmaat.</p>

<p><span class="pagenum"><a name="Page_172" id="Page_172">[172]</a></span></p>

<p>&#8222;Heer Admiraal, de overmacht is werkelijk toch te groot,&#8221;
zeide een Officier.</p>

<p>Zoo verhieven zich van alle kanten stemmen van luî, die
liever aan een&#8217; schotel opgewarmde spinazie zaten, doch de
meesten hielden zich cordaat en bleven pal staan. Dat kwam
misschien wel, omdat Admiraal Truytman zulk een goed
voorbeeld op de &#8222;Breukelen&#8221; gaf, want Sinjeur van Dam
riep nu: &#8222;Vluchten? Nooit! Vuur! Vuur!&#8221; en hij stak zelf
een kanon af.</p>

<p>Ondertusschen kwam de Portugeesche Bevelhebber, die
heel wat mans was, onze beide schepen al dichter en
dichter bij.</p>

<p>&#8222;Vuur!&#8221; hoorde ik Admiraal Truytman door zijn&#8217; roeper
schreeuwen en &#8222;Vuur!&#8221; riep Sinjeur van Dam.</p>

<p>De konstabels, zwart als schoorsteenvegers, stonden weer
gereed, den Portugees de volle laag te geven, toen....</p>

<p>&#8222;Bom, daar lag ik!&#8221; &mdash;</p>

<p>Een vreeselijk gelach werd nu aanboord van de &#8222;Koning
van Polen&#8221; gehoord; want Meester Pruymius vertelde zoo
vol vuur, dat hij vergat zich aan het want vast te houden
en op het dek neertuimelde. Hij stond evenwel spoedig weder
op en vervolgde zijn verhaal.</p>

<p>&#8222;Bom, daar lag ik!</p>

<p>Wat was er gebeurd?</p>

<p>Er volgde een slag, zoo hevig, zoo ontzettend, alsof er
een heel kruitmagazijn in de lucht vloog.</p>

<p>Ons schip werd op en neer, en heen en weer gesmeten.</p>

<p>Stukken hout, ijzer, kogels, vaten, geweren, sabels, hoeden,
menschen, potten, pannen, ja, van alles zoo wat, plofte
op ons dek neer. Het lag in een omzien bezaaid met een&#8217;
rommel, zooals je dien in heel Amsterdam bij geen&#8217; enkelen
uitdrager vindt.</p>

<p>Ik stond op en schreeuwde: &#8222;Wat is er gebeurd? Wat
is er gebeurd?&#8221;</p>
<p><span class="pagenum"><a name="Page_173" id="Page_173">[173]</a></span></p>
<p>&#8222;De Portugeesche Admiraal is in de lucht gevlogen,
Meester,&#8221; zeide Sinjeur van Dam. &#8222;En dat wij behouden
zijn gebleven is een wonder! Op, op, mannen! Van de verwarring
gebruik gemaakt. Leve de Oost-Indische Compagnie!
Vuur! Vuur!&#8221; riep hij met donderende stem. De man
scheen niet heesch te kunnen worden en zette alle kersenwachters
in Zeeland en in de Betuwe beschaamd.</p>

<p>&#8222;Een doode en drie zwaar gekwetsten, Meester! Wij brengen
werk aan den winkel,&#8221; zeiden eenige matrozen, die met
een&#8217; gesneuvelde en drie anderen, die wonden ontvangen
hadden, kwamen aandragen.</p>

<p>Gelukkig waren de twee kruiken met wonderwater heel
gebleven. Ik onderzocht de wonden, wiesch ze met schoon
regenwater en na een compres met wonderwater er op gelegd
te hebben, deed ik er verbanddoeken om. De arme
kerels bekwamen er heelemaal van en zeiden, dat het dadelijk
vermindering van pijn gaf.</p>

<p>Na zoo drie gekwetsten geholpen te hebben, werden ze
beneden gebracht, waar ze geruster konden liggen. Een half
uur lang had ik niets te doen dan rondkijken, en ik gaf
mijne oogen den kost, want er was heel wat meer te kijken
dan in eene verloopen bakkerij waar de oven afgebroken is.</p>

<p>Maar op eens, daar stond ik blootshoofds; mijne muts
vloog zoo netjes van mijn hoofd, alsof de wind die er afgeblazen
had. Voor kouvatten ben ik altijd bang geweest,
vooral na den tijd, dat de maan door mijne haren schijnt.
Ik ging dus aan het zoeken en eindelijk vond ik mijne muts.
Ik bekeek ze en zag nu, dat er een musketkogel dwars doorheen
gegaan was. Kijk, hier zijn de gaten! Je begrijpt dat
ik die muts, als eene gedachtenis, bewaar. Eene nieuwe
zullen de Makassaren mij geven. Maar laat ik verder vertellen.
Ik gaf dan mijne oogen goed den kost en zag het
heele strand bezaaid met bruine, halfnaakte menschen, die
verbaasd schenen te kijken, dat de twee zoogenaamde laffe
zeeroovers den strijd dorsten wagen tegen zes dapperen, die
onderdanen van een&#8217; Koning waren. Dat scheen hun begrip<span class="pagenum"><a name="Page_174" id="Page_174">[174]</a></span>
te boven te gaan. Hoe kon men geen&#8217; Koning hebben en
toch dapper zijn?&#8221;</p>

<p>&#8222;Meester Jan telt wel voor vier Koningen! Leve Meester
Jan!&#8221; riep een Dordtenaar, die op zijne manier een aanhanger
of vriend van de gebroeders de Witt was.</p>

<p>&#8222;Vivat, Oranje boven!&#8221; klonk het van een&#8217; anderen kant.</p>

<p>&#8222;Heila, geen Meester Jan en geen Prins van Oranje hier!&#8221;
riep Henri Quatre. &#8222;Leve Jan Compagnie! Dat is hier <em class="gesperrt">onze</em>
Koning of Koningin, al naar ge wilt!&#8221;</p>

<p>Enkelen riepen: &#8222;Leve Jan Compagnie!&#8221; doch de meesten
zwegen of drongen er bij Meester Pruymius op aan, dat hij
verder zou gaan met zijne vertelling.</p>

<p>Na zich met een&#8217; teug waters de keel gelaafd te hebben,
vervolgde onze scheepsbarbier weer even opgeruimd:</p>

<p>&#8222;Zoodra de rook van het in de lucht gevlogen Portugeesche
Admiraalsschip wat opgetrokken was, zag ik, dat door
dit ongeval nog twee andere karveelen in brand geraakt
waren. De schepen brandden als pek, en het volk sprong in
zijne radeloosheid overboord.</p>

<p>Met dat al gaven de drie andere karveelen nog zoo gauw
geen krimp, en uit het Portugeesche kwartier schoten ze als
dollen; maar juist daardoor raakten ze zeker meer lucht dan
schepen; want bijna geen enkel schot was raak.&#8221;</p>

<p>&#8222;En de Makassaren? Hadden die geene prauwen? Konden
die niets doen?&#8221;</p>

<p>&#8222;Wel lieve zielen, ze deden wat!</p>

<p>Ze liepen als mieren, wier nest men verstoord heeft, door
mekaêr van hot naar haar. Ze sloegen op de gong-gong als
bezetenen, en op de oorlogstrommels als dronken nachtwakers.
Overal zag men de bloedvlaggen uitsteken, maar vechten,
ja, dat konden de Portugeezen aan hun hart voelen.<a name="FNanchor_31_31" id="FNanchor_31_31"></a><a href="#Footnote_31_31" class="fnanchor">[31]</a></p>
<p><span class="pagenum"><a name="Page_175" id="Page_175">[175]</a></span></p>
<p>&#8222;Meester, Meester, berg je!&#8221; riep op eenmaal de bottelier
van de &#8222;Mars.&#8221; Ik keek gek op en &mdash; plof &mdash; daar kreeg me
de sukkel zulk een stuk hout tegen zijn hoofd, dat duizend
potten borreborrie en duizend kruiken wonderwater hem
niet meer genezen konden; want de man was opeens dood,
en eer ik nog recht wist, uit welken hoek de wind nu
woei, hoorde ik weer een&#8217; vreeselijken slag en geen twee
tellens later nog een!</p>

<p>De twee brandende karveelen waren ook in de lucht
gevlogen.</p>

<p>&#8222;Mannen,&#8221; riep nu Sinjeur van Dam uit, &#8222;de &#8222;Breukelen&#8221;
heeft hare partij gevonden en klampt ginder eene karveel aanboord.
Eéne van de overige twee is voor ons! Vooruit! Vuur!&#8221;</p>

<p>Van dat losbranden der kanonnen had ik geen&#8217; last meer;
ik stond zoo vast op mijne beenen als een reiger in een
moeras, en ik hielp hard meeschreeuwen: &#8222;Vooruit! Vooruit!&#8221;</p>

<p>&#8222;Hei, jij daar met je &#8222;vooruit&#8221;, hier heb je weer een,
dien je met je &#8222;troost&#8221; pleizier kan doen,&#8221; zeide de Tweede
Stuurman, die met een gewonden arm bij me kwam.</p>

<p>&#8222;Maar, mensch!&#8221; schreeuwde ik.</p>

<p>&#8222;Ik ben niet doof,&#8221; zei hij. &#8222;Bind er maar een&#8217; heelen
ellenwinkel vol lappen om, dan kan ik weer aan den slag.&#8221;</p>

<p>Hierop stak hij mij den arm toe en ik zag, dat er gelukkig
maar een musketkogel dwars door het vleesch gegaan
was. Ik verbond hem dus gauw, en gebruikte daarbij weer
maar een&#8217; plas wonderwater, en kijk eens aan, pas had hij
de doeken om, of hij riep: &#8222;Vooruit, Mina! Nu weer met
frisschen moed aan den slag! Verdraaid, wat kunnen die
dikke Portugeezen nog loopen, als ze bang zijn voor klapper-olie
op hun baaitje!&#8221;</p>

<p>Met nieuwen moed ging de wakkere man weer op zijn&#8217;
post bij het roer; maar hoe handig hij wist te sturen, de
twee karveelen zett&#8217;en het met volle zeilen op het strand
aan, en het duurde niet lang, of ze lagen daar zoo mooi
omhoog, als eene turf op eene aschvaalt.</p>

<p><span class="pagenum"><a name="Page_176" id="Page_176">[176]</a></span></p>

<p>&#8222;Nog verder, Admiraal?&#8221; vroeg de Stuurman.</p>

<p>&#8222;Neen, vriend, het is ver genoeg, anders geraken wij ook
omhoog! Afhouden! Maar eerst nog eens van beide kanten
de volle laag!&#8221;</p>

<p>Nu, dat deden de konstabels met het grootste genoegen, en
andermaal werden met verwonderlijke snelheid de batterijen
afgeschoten.</p>

<p>&#8222;De &#8222;Breukelen&#8221; heeft die karveel overmeesterd! Kijk
maar, de Hollandsche vlag wordt er geheschen!&#8221; riep de
Eerste Stuurman, die mee had geholpen, het geschut te
bedienen en er nu door buskruit en rook nog zwarter uitzag
dan de zwartste Moor uit het Moorenland.</p>

<p>&#8222;Gij hebt gelijk, Stuurman,&#8221; antwoordde Heer van Dam.
&#8222;De &#8222;Breukelen&#8221; is gelukkiger dan de &#8222;Mars.&#8221; Voor een
oorlogsjacht, als wij hebben, is zulks te bejammeren.&#8221;</p>

<p>&#8222;Ho, ho, Heer van Dam,&#8221; dus viel de Kapitein hem in
de rede. &#8222;Mij dunkt zoo, dat de Portugees zelf wel zeggen
zal, dat de &#8222;Mars&#8221; haar&#8217; naam geene schande heeft aangedaan.
Weet ge wel hoeveel kruit we op het oogenblik
nog hebben?&#8221;</p>

<p>&#8222;Ik weet niet eens hoeveel de &#8222;Mars&#8221; aanboord heeft
gehad, Kapitein! Maar aardig wat verschoten is er!&#8221;</p>

<p>&#8222;Er was veel meer kruit dan we noodig hadden, en als
we nu nog twee keer losbranden dan is alles op!&#8221;</p>

<p>Na het veroveren van de Portugeesche karveel kwam
Admiraal Truytman ook bij ons aanboord en daar hij gehoord
had, wat de Kapitein van de &#8222;Mars&#8221; zeide, zoo vroeg
Sinjeur van Dam hem: &#8222;Zou het dan geene zaak zijn, het
voor vandaag hierbij te laten en de andere schepen op te
zoeken?&#8221;</p>

<p>&#8222;Ik meen zoo, dat we zulks zonder schande kunnen doen.
En hoe denkt u dan te handelen?&#8221; was het antwoord.</p>
<p><span class="pagenum"><a name="Page_177" id="Page_177">[177]</a></span></p>
<p>&#8222;Wel, morgen aan den dag het kasteel Panakoke vermeesteren,
een groot deel van de stad met het paleis van
den Koning in brand steken en het Portugeesche kwartier
plat schieten! Vindt ge dat plan niet uitmuntend, Admiraal?&#8221;</p>

<p>&#8222;Ja, Heer van Dam, en als we kans willen hebben, dat
plan ook te volvoeren, dan moet zulks morgen aan den dag
gebeuren, eer de vijand zich geheel met den Portugees
verstaat. Deze laatste heeft zich kranig gehouden. Maar
komaan, laten wij nu samen eens gaan zien, wat de &#8222;Breukelen&#8221;
veroverd heeft; ik kwam u daartoe uitnoodigen.&#8221;</p>

<p>Wij zett&#8217;en nu koers naar onze makkers en zagen dat
de veroverde karveel &#8222;Nostra Signora de Remedia&#8221; heette,
en weldra vernamen we, dat ze eene kostbare lading in
had van zijden stoffen, sandelhout, lakwerk, porselein en
andere Chineesche waren. Wij namen het schip op sleeptouw
mede, doch lieten de Portugeezen aan land gaan, om
bij hunne kameraads de boodschap te brengen, dat hunne
boontjes nog in de week lagen, en dat dit alles nog maar
een begin van al de ellende was. En hiermede heb ik
alles verteld. Morgen, bij leven en welzijn, beleven we samen
de rest.&#8221;</p>

<p>&#8222;En wat zal er met die karveel gebeuren?&#8221; vroeg Henri
Quatre. &#8222;Ze zullen zulk een schip toch wel houden?&#8221;</p>

<p>&#8222;Die zal met Hollandsch volk bemand en verdoopt worden
in de &#8222;Hollandsche Remedie&#8221;. Is er beter naam mogelijk?&#8221;</p>

<p>&#8222;Als het met ons dan maar niet gaat, zooals het rijmken
luidt:</p>

<p class="poem">
&#8222;Pleun wil sich hangen, vind een schat:<br />
Hy laet den strick en kiest het padt;<br />
Maer, die &#8217;t begroef, die vind den strick,<br />
Dies hy sich hanght aen eene mick.&#8221;
</p>

<p>dat wil zeggen: Als de &#8222;Nostra Signora de Remedia&#8221; ten
laatste de strik maar niet wordt, waarin wij ons verhangen,&#8221;
zeide Hoepel. &#8222;Ik zou er althans voor passen alweer op
zoo&#8217;n karveel te dienen. Met zoo een gevalletje vaart een
fatsoenlijk Hollander zich in den kelder.&#8221;</p>

<p>&#8222;Als Dolf er dan als Kapitein op dient, dan zal &#8222;de
Nieuwe Leerdam&#8221; in het niet verzinken bij de<span class="pagenum"><a name="Page_178" id="Page_178">[178]</a></span> &#8222;Hollandsche
Remedie&#8221;, Hoepeltje!&#8221; sprak Meester Troost, en thans voor
goed van het kanon springende, zei hij: &#8222;En nu mijn wonderwater,
alsjeblief, dan ga ik jelui weer voor tijd en wijl
groeten.&#8221;</p>

<p>Daar er onder de matrozen niemand was, die aan de
kracht van dat wonderwater twijfelde, zoo wilden ze niet
hebben, dat Meester Pruymius alles medenam.</p>

<p>&#8222;Het zijn toch mijne spulletjes zou ik meenen,&#8221; bromde
de goedige man. &#8222;En wie zal me nu willen beletten ze
mede te nemen?&#8221;</p>

<p>&#8222;Dat is waar; maar jij met je spulletjes behoort tot
de &#8222;Koning van Polen&#8221;. Als wij aan den slag gaan en er
vallen hier aanboord gekwetsten, waarmede zullen wij ons
dan laten genezen? Wij gunnen een ander ook wel wat;
maar, het hemd is nader dan de rok, begrepen? Dus, de
helft blijft hier; de andere helft kunt gij medenemen,&#8221;
sprak Hoepel.</p>

<p>Meester Pruymius moest er zich in schikken of hij wilde
of niet, doch toen hij de helft van zijn&#8217; voorraad al in de
boot had en zelf gereed stond heen te gaan, kwam Kapitein
Londenaar van den krijgsraad terug.</p>

<p>Hij zag er niet vroolijk uit en het scheen wel, dat het
in dien raad niet naar zijn&#8217; zin was afgeloopen. Later vernam
men dat Joffer Cos eigenlijk de oorzaak was geweest
van Londenaars ontevredenheid. Dat mensch had Heer Johan
van Dam zooveel leelijks van &#8222;IJzeren Neptunus&#8221; en zijn
volk verteld, dat de Landvoogd onmogelijk alles voor verzinsels
kon houden. Het gevolg was geweest, dat hij den
braven Kapitein grof bejegend had, en deze had op zijne
beurt toen ook een woordje gesproken, dat raak was, zoodat
Admiraal Truytman genoodzaakt was geweest, hem te
zeggen, dat Heer Johan van Dam, als Landvoogd van Amboina
en Mede-bevelhebber der vloot, te hoog in rang stond om
zich in den vollen krijgsraad door een&#8217; Kapitein van de
Compagnie de waarheid te laten zeggen.</p>

<p><span class="pagenum"><a name="Page_179" id="Page_179">[179]</a></span></p>

<p>Dit had onzen wakkeren Kapitein niet weinig gegriefd,
en hij begreep bovendien, dat de groote Heeren het hem
wel inpeperen zouden.</p>

<p>&#8222;Gij blijft bij ons aanboord, Meester,&#8221; dus was Londenaars
eerste woord, en zich hierop tot eenige matrozen wendend,
gaf hij dezen bevel de koffers en kisten van Joffer Cos
gereed te zetten, want men zou ze zoo op het oogenblik
halen. De matrozen deden het, en nauwelijks hadden zij
ze op het dek gebracht, of eene boot van de &#8222;Mars&#8221; kwam
er al om.</p>

<p>&#8222;Kapitein,&#8221; zeide de Stuurman van dit vaartuig, &#8222;hier
heeft u een briefke van onzen Admiraal, waarin hij u zeker
zal zeggen, wat ge ons moet medegeven.&#8221;</p>

<p>Kapitein Londenaar opende het briefje en las:</p>

<p>&#8222;Goede vriend! Zend de kofferen van Joffer Cos met
deze boot mede. Gedenk mijn woord in den krijgsraad niet
langer, en geloof dat ik alleen zoo sprak om erger te voorkomen.
Die Joffer heeft al meer op hare rekening, ook
tusschen mij en den Landvoogd. Edoch, moed gehouden.
Deze week verlaat ze met de &#8222;Hollandsche Remedie&#8221; de
vloot. Uw vriend Truytman.&#8221;</p>

<p>Dat vriendelijke briefke bracht Londenaar weer geheel op
dreef en toen de kisten vanboord en de mannen van de
&#8222;Mars&#8221; vertrokken waren, zei hij: &#8222;Ziezoo, nu zijn we
weer met ons eigen volkje. Roep de Chineezen, Stuurman!&#8221;</p>

<p>Dolf riep de Chineezen, die meestal op een hoopje bij
elkander zaten en zoodra ze voor Kapitein Londenaar verschenen
waren, zeide hij, alweer met behulp van den tolk
natuurlijk: &#8222;Mannen, de twist, dien wij met den Koning
van Makassar hebben, heeft ons gedwongen u eenige dagen
van uwe vrijheid te berooven. Thans kunt ge gaan waar
ge wilt. Stapt in uwe jonken over, ziet of er wat uitgenomen
is, en als ge aan het een of ander gebrek hebt, zoo
zegt het mij, en als ik kan, zal ik het u geven.&#8221;</p>

<p>Deze woorden werden met gejuich begroet. De Chineezen<span class="pagenum"><a name="Page_180" id="Page_180">[180]</a></span>
stapten op hunne jonken over en vonden alles in denzelfden
toestand. Er werd niets vermist. Alleen hadden ze behoefte
aan musketten, kruit en lood en een der twee Chineesche
Gezagvoerders was zoo vrij, hier om te vragen.</p>

<p>Kapitein Londenaar zag hem lachend aan en zeide: &#8222;Zou
het niet wat erg zijn, als wij ons met onze eigen wapenen
lieten beoorlogen?&#8221;</p>

<p>&#8222;De Compagnie zal ons van meer voordeel zijn dan de
Portugees of de Makassaar, Kapitein! Wij zullen de wapenen
niet tegen u of tegen de Hollanders keeren. Ons belang
verbiedt ons dat ten zeerste.&#8221;</p>

<p>&#8222;Zult gij ons dan helpen?&#8221;</p>

<p>&#8222;Ook dat niet. Als we zulks deden, brachten we onze
broeders, die te Makassar zijn, in groot gevaar. Wij gaan
naar ons land terug, doch wenschten ons onderweg, als het
noodig was, voortaan te kunnen verdedigen.&#8221;</p>

<p>&#8222;Welnu, ik wil aannemen dat ik met eerlijke lieden en
geene schelmen te doen heb,&#8221; sprak Kapitein Londenaar en
liet iedere jonk van tien musketten en een&#8217; goeden voorraad
van kruit en lood voorzien.</p>

<p>Hierop namen de Chineezen dankbaar afscheid en &mdash; ze
hielden woord. Ze dienden den vijand niet.</p>



<hr class="chap" />

<h2>DERTIENDE HOOFDSTUK.<br />

Toch niet alleen.</h2>


<p>Den volgenden morgen, heel vroeg, werd er nog eens
krijgsraad belegd om het plan van aanval te regelen. Toen
al de Kapiteins bij elkander waren, zeide Admiraal Truytman:
&#8222;Mijne waarde vrienden, deze nacht is niet voorbijgegaan
zonder mij een plan te doen beramen. Ik zal het u
mededeelen. Wij zeilen met de heele vloot naar Makassar.<span class="pagenum"><a name="Page_181" id="Page_181">[181]</a></span>
De wind is zeer flauw en zal ons naar alle waarschijnlijkheid
al niet veel verder brengen dan tot het kasteel Panakoké.
Hier zullen we dan gedurende den nacht blijven liggen, doch
van de duisternis gebruik makend, zullen de landingstroepen
van de elf grootste schepen op de jachten en fluiten overgaan.
Als dan de morgenstond weer aanbreekt beginnen die
elf schepen een hevig kanonvuur op Panakoké te openen,
en als ze dat kasteel eenigen tijd beschoten hebben, dan
zeilen ze verder. Ofschoon de Heer van Dam en ik bij de
landingstroepen zullen blijven, moet de &#8222;Mars&#8221; toch de
Admiraalsvlag blijven voeren, even alsof wij nog aanboord
waren. Na het kasteel beschoten te hebben, blijven wij met
onze vierentwintig kleinere schepen met de zeilen bij den
mast liggen, en nemen den schijn aan van niets te kunnen
doen. Zijn de elf groote schepen voor de stad zelve gekomen,
dan moeten ze het Koninklijke kasteel Samboupo zoo hevig
mogelijk gaan beschieten en zich houden, alsof ze hier eene
landing willen beproeven. Zoodra de Makassaarsche bezetting
van het kasteel Panakoké dat ziet, zal ze, denkend van de
vierentwintig kleine schepen niets te vreezen te hebben, de
bezetting van het Koninklijke slot te hulp komen. Zoodra
die bezetting afgetrokken is, landen wij en nemen dan
waarschijnlijk met zeer veel gemak dat kasteel Panakoké in en
brengen den vijand zóó tusschen twee vuren, dat hij zich niet
weet te bewegen en zich op genade of ongenade moet
overgeven. Mocht door wind of door iets anders dit
plan niet volvoerd kunnen worden, dan zullen we opnieuw
trachten een&#8217; krijgsraad te beleggen. Maar ik meen zoo,
dat het gelukken moet, als de wind ons geene leelijke
parten speelt.&#8221;</p>

<p>Geen der leden van den Raad had iets tegen dit plan in
te brengen en de Kapiteins van de Amboineesche landingstroepen
waren er zelfs wàt mede in hun&#8217; schik. Ze hadden
behoefte, naar het scheen, om te toonen, dat ze in moed en
dapperheid voor de Europeanen niet onderdeden.</p>

<p><span class="pagenum"><a name="Page_182" id="Page_182">[182]</a></span></p>

<p>Kort daarop verliet men de plaats van bijeenkomst en
stelde de vloot zich in beweging.</p>

<p>De wind was zeer flauw, zoodat de schepen langzaam
vorderden. Zij, die nog nooit in deze streken geweest waren,
hadden nu vol-op gelegenheid om dat heerlijke land van zeer
nabij te bekijken.</p>

<p>Eerst tegen den middag kwam eene stevige koelte uit
zee opzetten, en nauwelijks had men de stad en de versterkingen
in het gezicht gekregen, of van al de schepen
begon men het grof geschut te lossen. Men deed dit evenwel
meer om indruk te maken en de stukken nu met schroot
te kunnen laden.</p>

<p>Het strand was bezaaid met krijgsvolk en uit alles bleek,
dat de Makassaren niet van plan waren, om zich zoo maar
klakkeloos te onderwerpen, doch eer ze het tot een gevecht
lieten komen, waarvan de uitslag toch altijd twijfelachtig
was, besloten ze list te gebruiken.</p>

<p>Onverwachts vertoonde zich eene prachtig versierde prauw,
die op ons Admiraalsschip afkwam. Zij had Afgezanten van
den Koning aanboord en dezen vroegen gehoor bij den Admiraal.
Dit werd hun natuurlijk toegestaan. Tusschen twee
rijen sterk gewapend volk stapten de Afgezanten naar de
kajuit, waar de twee Bevelhebbers hen wachtten.</p>

<p>&#8222;Gij hebt verlangd ons te spreken; wat is er van uw
begeeren?&#8221; vroeg Heer van Dam, nadat de wederzijdsche
begroetingen, die met heel veel deftigheid plaats hadden,
waren afgeloopen.</p>

<p>De voornaamste der Afgezanten nam nu het woord en
zeide: &#8222;Wij zijn allen Edellieden van Makassar en uit naam
van onzen Grootmachtigen Gebieder, den Grooten Koning
Hassanopdin, onzen Heer, komen wij u vragen waarom zulk
eene groote vloot der Oost-Indische Compagnie naar Makassar
is gekomen en de stad met schoten uit grof geschut begroet
heeft. Indien het zwaard tegen dit Koninkrijk gekeerd
is, dan weet onze Grootmachtige Gebieder niet, waaraan hij<span class="pagenum"><a name="Page_183" id="Page_183">[183]</a></span>
zulks toeschrijven moet, daar het ten allen tijde zijn streven
geweest is met de Compagnie op een&#8217; goeden voet van
vriendschap te leven. En dit zal zijn streven blijven ook.
De Heer Bevelhebber dezer vloot hebbe dus de goedheid te
zeggen, waarom zijne komst alhier niet vredelievend is.
Stellig en zeker, onze Grootmachtige Gebieder, wien Allah
een lang leven schenke, wil van zijne zijde niets liever dan
goede vriendschap.&#8221;</p>

<p>Toen de Afgezant dit gezegd had ging hij achterwaarts
bij zijn gevolg en wachtte, in onderdanige houding, het antwoord
der Bevelhebbers af.</p>

<p>Dat antwoord liet zich niet lang wachten. Admiraal Truytman
stond op en zeide nu: &#8222;De Afgezanten van den Grootmachtigen
Gebieder van Makassar kunnen met hun gevolg
wel heengaan, en hun&#8217; verraderlijken meester vertellen, dat
de machtige Oost-Indische Compagnie thans lang genoeg
geduld gehad heeft. Wij laten ons niet langer met kluitkens
in het riet sturen en zijn gekomen om de Portugeezen te
verjagen, Makassar plat te schieten en den Koning zóó te
tuchtigen, dat hij geen&#8217; anderen uitweg meer weet dan zich
geheel aan de Compagnie over te geven. Gaat! Gij weet
uwe boodschap!&#8221;</p>

<p>De Makassaarsche Edellieden vertrokken en daar inmiddels
de avond begon te vallen, zoo ankerde de heele vloot op eene
halve mijl afstands van het sterke kasteel Panakoké, waar
blijkbaar alles in gereedheid gebracht werd voor eene moedige
verdediging. Gedurende den nacht verlieten de Bevelhebbers
en de landingstroepen de groote schepen en verborgen
zich op de fluiten en jachten, die bedaard voor anker
bleven liggen.</p>

<p>Met het aanbreken van den dageraad lichtten de elf grootste
schepen de ankers. De &#8222;Mars&#8221;, met de Admiraalsvlag in
top, zeilde vooruit en nauwelijks waren zij voor Panakoké
gekomen, of zij begonnen dat fort allerhevigst te beschieten.
De Makassaren, die daar ten getale van vier- of vijfduizend<span class="pagenum"><a name="Page_184" id="Page_184">[184]</a></span>
man in bezetting lagen, waren nu zóó niet, of ze beantwoordden
die beleefdheid der Hollanders, en lieten ook de bloedvlaggen
waaien. Daar het fort echter hooger lag dan het
dek onzer schepen deden de kogels der vijanden niet veel
kwaad. Na alzoo het kasteel een tijdlang beschoten te hebben
zeilde de vloot onder gedurig schieten steeds verder tot ze
recht voor het Koninklijke slot lag. Dit was eene zeer belangrijke
sterkte en blijkbaar was het ook van eene buitengewoon
groote bezetting voorzien.</p>

<p>Het gedonder van ons geschut werd niet weinig vermeerderd
door dat van de Makassaren, die door de Portugeezen
wakker geholpen werden, en dat deze laatsten het geschut
bedienden, bleek uit het groot aantal goed gerichte schoten,
die aan onze vloot niet weinig nadeel toebrachten. Dit nadeel
en deze tegenstand verbitterden Janmaat niet weinig, en
de kanonnen werden aanboord der schepen met zulk eene
snelheid gelost en met zooveel nauwkeurigheid gericht, dat
men in het slot bevreesd begon te worden en hulp vroeg
aan de bezetting van Panakoké. De Bevelhebber dier sterkte,
in den waan, dat de vierentwintig Compagnie-schepen, die
daar lagen, niets konden uitrichten, snelde met een aanzienlijk
deel der bezetting het bedreigde Koninklijke slot te hulp.</p>

<p>Wij weten dat dit juist door de Heeren Truytman en van
Dam gehoopt werd, en zoodra was Panakoké dan ook niet
door het grootste deel van zijne bezetting verlaten, of het
landingsleger der onzen liet zich met eenig klein veldgeschut
naar den wal brengen.</p>

<p>&#8222;Voorwaarts, mannen!&#8221; riep Truytman. &#8222;De sterkte bestormd,
en ineens genomen!&#8221;</p>

<p>Moedig rukten de onzen voorwaarts en de kleine bezetting
den onverwachten vijand ziende naderen, besloot haar leven
niet in eene wanhopige verdediging te laten, maar op de
vlucht te gaan. Met dit doel opende zij twee poorten, doch
juist op het oogenblik, dat zij door deze poorten ontvluchten
wilden, naderde eene bende piekeniers van de onzen in storm-pas.<span class="pagenum"><a name="Page_185" id="Page_185">[185]</a></span>
De Makassaren vloden in de vesting terug en begonnen
zich nu wanhopig te verdedigen. Maar de macht der onzen
was te groot; de meesten werden in de pan gehakt en in
een&#8217; betrekkelijk korten tijd was men van het kasteel meester,
waar men dadelijk de Hollandsche vlag heesch en de Makassaarsche
vlaggen neerhaalde.</p>

<p>Toen Garrit en Dirk, die aanboord van de &#8222;Koning van
Polen&#8221; het bombardement van het Koninklijke slot hielpen
mede maken, op Panakoké de vlag der Compagnie zagen wapperen,
schreeuwden ze uit alle macht: &#8222;Victorie! Victorie!&#8221;</p>

<p>&#8222;Wat is er gaande, jongens?&#8221; vroeg Henri Quatre.</p>

<p>&#8222;Panakoké is ingenomen, Stuurman! Kijk maar onze vlag
waait daar!&#8221;</p>

<p>&#8222;Daar gaat de vijand op Panakoké los!&#8221; schreeuwde Hoepel.
&#8222;Als ze het nu maar houden daar ginder.&#8221;</p>

<p>&#8222;Er zal eene zware wijs op gaan, maat!&#8221; zeide Joost.
&#8222;Wat een ontzettend leger heeft die Koning van Makassar!
Dat is een machtige vijand!&#8221;</p>

<p>&#8222;Maar eer het een paar dagen verder is, een machtige
bondgenoot,&#8221; meende Dolf.</p>

<p>&#8222;Zulke bondgenooten helpen de Compagnie van den wal
in de sloot,&#8221; hernam Joost met wat bitters in de stem.</p>

<p>&#8222;Vuur! Vuur, mannen! Belet aan die Makassaren dat ze
het fort terugnemen. Onze kogels moeten hun den pas
afsnijden,&#8221; riep Kapitein Londenaar. &#8222;Daar gaat de groote
stag van de &#8222;Mars&#8221;. Die daar op Samboupo hebben leeren
mikken.&#8221;<a name="FNanchor_32_32" id="FNanchor_32_32"></a><a href="#Footnote_32_32" class="fnanchor">[32]</a></p>

<p>&#8222;Dat lappen ons die verdraaide Portugeezen, die....&#8221;</p>

<p>Het was Hoepel, die deze woorden sprak, doch den zin
niet kon voltooien. Een kogel vloog hem tegen de borst en
hij tuimelde achterover.</p>

<p>Dolf snelde toe om den gevallene op te helpen en naar<span class="pagenum"><a name="Page_186" id="Page_186">[186]</a></span>
Meester Pruymius, die de handen meer dan vol had, te
brengen.</p>

<p>&#8222;Laat maar, Stuurman! Laat maar! Het is gedaan met
mij! En toch....&#8221;</p>

<p>Hij richtte zich nog even op, haalde met bovenmenschelijke
inspanning de muts van het hoofd, wierp die in de
hoogte en riep: &#8222;Victorie! Vic....&#8221;</p>

<p>Thans zakte hij ineen en was dood.</p>

<p>&#8222;De zevende vandaag,&#8221; bromde Kreeft. &#8222;Ze houden hier
groote opruiming!&#8221;</p>

<p>Na dit gezegd te hebben begaf hij zich naar zijn kanon,
maar eer hij daar plaats genomen had, sloeg een vijandelijke
kogel den grooten mast in splinters en een dik stuk hout
trof hem en Dirk tegelijk. Kreeft was oogenblikkelijk dood,
doch Dirk had alleen eene hevige wonde aan het hoofd
bekomen en werd ook bij Meester Pruymius gebracht, die
al zijn wonderwater al verbruikt had en nu de gewonden
met borreborrie trachtte te genezen.</p>

<p>Terwijl dit alles aanboord van de &#8222;Koning van Polen&#8221;
voorviel, ondernamen de Makassaren de sterkte Panakoké
weder te hernemen.</p>

<p>Met een ijselijk geschreeuw vielen ze aan.</p>

<p>Het geschut hadden de onzen gelukkig in een&#8217; uitmuntenden
staat gevonden; het moest alleen maar beter op de
affuiten gesteld worden. Kruit was er in overvloed en het
was van eene uitmuntende hoedanigheid. Kogels, steenen,
schroot en handgranaten had men vol-op.</p>

<p>&#8222;Wij zullen ze staan!&#8221; riep van Dam toen hij de duizenden
naderen zag. &#8222;Ze krijgen ons er niet uit.&#8221;</p>

<p>&#8222;Ik vertrouw dat we nog wat meer zullen doen dan dit
fort behouden,&#8221; zeide Admiraal Truytman. &#8222;We zullen die
luî verjagen ook. De jongens van Amboina hebben zich
dapper geweerd en dorsten er naar om te toonen, dat ze
nog meer kunnen doen.&#8221;</p>

<p>De aanvallers naderden intusschen in dichtgesloten gele<span class="pagenum"><a name="Page_187" id="Page_187">[187]</a></span>deren.
Ze schenen er niet aan te denken, dat het geschut
van het fort, wanneer het losgebrand werd in dien opeengepakten
hoop, eene verschrikkelijke uitwerking zou hebben
en er honderden zou doen vallen.</p>

<p>&#8222;Vuur!&#8221; commandeerde van Dam nu toen de Makassaren
juist tegenover de batterijen gekomen waren.</p>

<p>De gevolgen van die losbranding waren verschrikkelijk,
maar, met ware doodsverachting en onder het aanheffen
van wilde krijgskreten stormden ze voorwaarts tegen de
batterijen in. Geene nieuwe losbrandingen konden die dapperen
doen wijken. Langzaam, maar zeker, naderden zij de wallen,
en toen ze daar waren werden duizenden pijlen en lansen,
die voor het meerendeel vergiftigd waren, naar de onzen
geworpen.</p>

<p>Eindelijk werden de gelederen van den vijand door de
vreeselijke uitwerking van ons geschut, dat grootendeels
met schroot geladen werd, zóó gedund, dat de onverschrokken
vijand den moed liet zinken en in wilde wanorde op de
vlucht sloeg.</p>

<p>&#8222;Zet den vijand na! Zet den vijand na!&#8221; riepen van Dam
en Truytman. &#8222;Nu moeten we van ons voordeel gebruik
maken.&#8221;</p>

<p>Het werd nu geen gevecht meer, maar eene slachting en
toen men ten laatste geene vijanden meer te dooden vond,
werden, op bevel van van Dam, alle tempels, paleizen, landhuizen,
pakhuizen, woonhuizen en scheepstimmerwerven inbrand
gestoken.</p>

<p>Het arme Makassar, dat een paar dagen geleden, daar
nog zoo rustig en vredig in al zijne heerlijkheid lag, was
nu ééne brandende massa, ééne groote vuurzee, waaruit de
vlammen wapperend en klapperend opstegen.</p>

<p>Intusschen waren de elf schepen van de vloot nog verder
gegaan en bombardeerden nu het kwartier der Portugeezen,
die evenwel toonden, dat ze even koen in het hanteeren
der wapenen waren, als de Hollanders.</p>

<p><span class="pagenum"><a name="Page_188" id="Page_188">[188]</a></span></p>

<p>Nu, de Portugeesche zeevaarders waren door hunne onverschrokken
zeetochten reeds wereldberoemd toen de eerste
Nederlander, die een&#8217; tocht naar de Oost zou maken, nog
niet eens geboren was. Wij hadden dus met geene lafaards
te doen, die bij een eerste kanonschot op de vlucht gingen
of zich overgaven.</p>

<p>De Bevelhebber der Portugeezen was Dom Francisco
Vigero, en deze scheen besloten te hebben de Hollanders,
het mocht kosten wat het wilde, uit Makassar te houden.</p>

<p>Zijn geschut werd op uitstekende wijze bediend en bracht
onze vloot groote nadeelen toe.</p>

<p>Doch de onzen gaven het ook niet gauw op en schoten,
alsof hun voorraad van kruit en lood onuitputtelijk was.</p>

<p>Daar ging de &#8222;Mars&#8221; weer verder.</p>

<p>Aan de noordzijde van Makassar lag nog het fort Joupandan
en dat had nog geene kennis met onze kogels
gemaakt.</p>

<p>&#8222;Jongens, dat kan niet,&#8221; had de Kapitein van de &#8222;Mars&#8221;
gezegd. &#8222;De een alles en de ander niemendal, dat is niet
eerlijk! Vooruit! Die daar op Joupandan moeten onze blauwe
boonen ook eens proeven!&#8221;</p>

<p>Nadat ook dit fort deerlijk toegetakeld was, keerde de
&#8222;Mars&#8221; terug en zoodra het voor het kwartier der Portugeezen
kwam, begon het lieve leven opnieuw.</p>

<p>&#8222;Ik wilde wel dat de &#8222;Breukelen&#8221; wat ruimte maakte.&#8221;
zeide Kapitein Londenaar tot Henri Quatre.</p>

<p>&#8222;Kunnen we het dan niet wat meer langs den wal houden,&#8221;
vroeg deze. &#8222;Zoo gaat het niet langer.&#8221;</p>

<p>&#8222;Dat moet dan maar,&#8221; sprak Londenaar, &#8222;maar oppassen
is de boodschap, anders varen we omhoog.&#8221;</p>

<p>Dolf bracht daarop de &#8222;Koning van Polen&#8221; wat meer naar
het strand, doch opeens kwam de Kapitein aanloopen en
schreeuwde: &#8222;Roer op! Roer op!&#8221;</p>

<p>Ja, het was mooi gezegd: &#8222;Roer op!&#8221; maar het roer zat
als een muur zoo vast.</p>

<p><span class="pagenum"><a name="Page_189" id="Page_189">[189]</a></span></p>

<p>&#8222;Wat is dat?&#8221; riep Dolf.</p>

<p>&#8222;Wij zijn boven de plaats waar gisteren de Portugeesche
Admiraal in de lucht gevlogen is. Het roer zit vast aan
het ankertouw van het wrak!&#8221;</p>

<p>Bom &mdash; bom &mdash; bom!</p>

<p>&#8222;Lieve schepsel, dat is nu om ons te doen!&#8221; riep Joost.
&#8222;Nog niet genoeg dooden en gekwetsten?&#8221;</p>

<p>&#8222;Vuur, voor den drommel, vuur! Geef ze van laken!&#8221; riep
Kapitein Londenaar. &#8222;Wij moeten van ons blijven afbijten.&#8221;</p>

<p>Dat kon echter nu maar van bakboordszijde gebeuren; want
van wenden of keeren was geene sprake.</p>

<p>&#8222;Dag, Kapitein! Dag jongens!&#8221; riep op eenmaal Joost,
die door een&#8217; musketkogel getroffen was, uit.</p>

<p>&#8222;Drommels, Ouwe Joost, laat je het er bij liggen?&#8221; riep
Dolf, die den man ophielp.</p>

<p>&#8222;Die &mdash; Por &mdash; Portugeezen &mdash; zijn &mdash; zijn &mdash; kerels! Laat
me &mdash; laat me &mdash; sterven in de armen &mdash; armen van een&#8217;
Hollander, mijn &mdash; vriend! Laat &mdash; IJzeren &mdash; Nep &mdash; tunus &mdash; komen.&#8221;</p>

<p>IJzeren Neptunus trad nader.</p>

<p>&#8222;Wel, Joost,&#8221; zeî hij, &#8222;wat is dát?&#8221;</p>

<p>&#8222;Houd&mdash;uwe&mdash;hand&mdash;hand onder mijn hoofd&mdash;IJzeren&mdash;Nep&mdash;Neptunus!&#8221;
stamelde hij.</p>

<p>Kapitein Londenaar deed het.</p>

<p>&#8222;Doe&mdash;de&mdash;groeten thuis&mdash;aan&mdash;vrouw en kin&mdash;kinderen!
Vaar&mdash;wel, ka&mdash;me&mdash;raad! Ad&mdash;adjuus!&#8221;</p>

<p>Kapitein Londenaar hield een lijk in de armen.</p>

<p>Joost was in dienst der Compagnie gestorven.</p>

<p>Bom! bom! bom! klonken de kanonschoten der Portugeezen,
en bijna ieder schot was raak.</p>

<p>&#8222;Sein om hulp!&#8221; riep Kapitein Londenaar.</p>

<p>&#8222;Hoezee! Hoezee!&#8221; riep op hetzelfde oogenblik Henri
Quatre, en het schip was vrij.</p>

<p>Een vijandelijke kogel had het ankertouw, waarin het
roer verward was, middendoor geschoten.</p>

<p><span class="pagenum"><a name="Page_190" id="Page_190">[190]</a></span></p>

<p>In een oogenblik had men het schip gewend en was de
batterij aan stuurboord afgevuurd.</p>

<p>&#8222;Het is genoeg, Stuurman!&#8221; sprak Kapitein Londenaar.
&#8222;Wij moeten afhouden. De &#8222;Koning van Polen&#8221; zal een&#8217;
zwaren dobber hebben om de andere tien bij te houden!
Hoeveel water zouden we in het ruim hebben?&#8221;</p>

<p>&#8222;Niet veel, Kapitein! De scheepstimmerlui hebben wonderen
gedaan! U heeft volk aanboord zoo goed als de Heeren
Truytman en van Dam niet hebben,&#8221; zeide Dolf.</p>

<p>Wijselijk hield men van den wal af en liet men het geschut
zwijgen. Het werd tijd, dat men ophield en zich verzamelde,
om opnieuw krijgsraad te houden.</p>

<p>Toen de avond gevallen was lag de heele vloot weer voor
Panakoké op dezelfde plaats van den voorgaanden nacht ten
anker. De gezonden rustten uit van de vermoeienissen van
den dag.</p>

<p>In den scheepsraad, die nog dien eigen avond aanboord
van de &#8222;Mars&#8221; gehouden werd, bleek het, dat de &#8222;Koning
van Polen&#8221; bijna alleen zooveel dooden en gekwetsten had,
als al de andere schepen samen. Er waren dus bij het bombardement
van de forten en de stad niet veel Hollandsche
menschenlevens te betreuren. Ook bij de landingstroepen
had men alleen een paar, die niet eens zwaar gewond
waren en slechts één&#8217; doode. Omtrent de plannen van den
volgenden dag werd niet gerept. De Heer van Dam meende
wel, dat de Koning van Makassar het niet wagen zou, na
zulk eene ontzettende nederlaag, waarbij de keur van zijne
oorlogsbenden omgekomen was, den strijd voort te zetten.
Naar zijne gedachten zou er den volgenden morgen wel een
nieuw Gezantschap komen om de voorwaarden te hooren,
waarop de Compagnie vrede wilde sluiten. Er werd alleen
maar aangenomen, dat men het kasteel Panakoké zou blijven
bezetten en daar scherpe wacht houden. Men kon dan altijd
den volgenden dag zien, wat er gedaan moest worden.</p>

<p>Natuurlijk was met het aanbreken van den dag weer<span class="pagenum"><a name="Page_191" id="Page_191">[191]</a></span>
alles op de been, en het eerste werk der Hollanders was,
hunne dooden aan den wal te begraven en de gekwetsten over
de vloot te verdeelen. De groote menigte lijken van Makassaren,
die men vond, liet men, onbarmhartig genoeg, maar
liggen. Zoodra men hiermede geheel klaar was, begon men
alles weer gereed te maken om den Koning van Makassar
en zijn&#8217; vrienden de Portugeezen van hetzelfde laken een
pak te geven als den vorigen dag. Men had nog krijgsvoorraad
genoeg en door den ijver der matrozen was veel van
het beschadigde weer hersteld. Eer men echter er toe kon
overgaan, kwam er des morgens om negen uren al een
prachtig versierd vaartuig met den voornaamsten Makassaarschen
Prins en groot gevolg aanboord. Hij werd weer
tot de Bevelhebbers der vloot toegelaten en thans kwam
het uit, dat de Makassaren geen&#8217; trek hadden nog een tweede
pak van dat laken te ontvangen. Ze meenden zoo, dat ze
met dat eene pak best voor den dag konden komen en begonnen
met alvast een&#8217; wapenstilstand te verzoeken. Verder
kregen de Hollanders een pluimpje, dat ze zich zoo wakker
geweerd hadden.</p>

<p>Onze Bevelhebbers hielden zich evenwel groot en vertelden,
dat ze niet vanplan waren, het ditmaal met een&#8217; sisser
te laten afloopen. De vloot, die nu voor de stad lag, zeiden
ze, bestond maar uit eenige koopvaarders, die opweg waren
naar Batavia en besloten hadden meteen dat spelletje hier
te spelen. Over eenigen tijd zouden de Koning en zijne vrienden
nog wat anders zien. Dan kwam de eigenlijke oorlogsvloot,
en al wat er nu gebeurd was, zou niemendal te beteekenen
hebben bij hetgeen er dan gebeuren zou.</p>

<p>De Afgezant was ook door eenige Priesters vergezeld en
nauwelijks hoorden deze die vreeselijke bedreiging, of één
hunner schreeuwde luidkeels: &#8222;O, groote Profeet, is er dan
nog niet genoeg bloed vergoten!&#8221;</p>

<p>&#8222;Of er nog niet genoeg bloed vergoten is,&#8221; zeide Admiraal
Truytman<ins title="bron: .">,</ins> &#8222;dat hangt alleen van uw&#8217; Koning af. Als deze<span class="pagenum"><a name="Page_192" id="Page_192">[192]</a></span>
zijne voornaamste Edellieden naar Batavia zendt om daar
met den Grooten Heer een verbond van vriendschap en
onderwerping te sluiten, dan heeft het bloedvergieten een
einde genomen. Kan hij hiertoe niet overgaan, voorwaar,
eer de zon ter kimmen daalt, zullen wij opnieuw getoond
hebben, dat we na zoo lang gesard, geplaagd en bedrogen
te zijn, eindelijk ons goed hart het zwijgen hebben opgelegd,
en wraak willen nemen over zooveel onwil en trouweloosheid.
Zeg dat aan uw&#8217; Koning! En nog wat. Geruimen tijd
geleden is op deze kusten een klein schip van de Compagnie
gestrand en het volk gevangen genomen. Nog vandaag eischen
we die gevangenen in ons midden. Verder geven wij een&#8217;
wapenstilstand van tweemaal vierentwintig uren en in dien
tijd moet alles naar ons genoegen afgeloopen zijn. De Afgezant
weet thans zijne boodschap en kan gaan.&#8221;</p>

<p>De Prins vertrok met hangende pootjes en zeker had hij
zich wel niet voorgesteld dat die &#8222;kwade&#8221; Nederlanders zooveel
noten op hun&#8217; zang zouden hebben.</p>

<p>Spoedig daarop kwamen de Afgezanten weer terug met
de boodschap, dat de Koning begon met de eischen van
de Nederlanders aan te nemen, en dat hij hun zelfs het vrije
verkeer aan den wal toeliet. Als een bewijs zijner hoogachting
gaf hij den Bevelhebbers eene magere karbouw, doch
de onzen gaven dat beestje dadelijk de vrijheid. Zij wilden
den schijn niet aannemen, aan het een of ander gebrek te
hebben.</p>

<p>Overal werden nu de roode vlaggen neergehaald en door
witte vervangen. Dit geschiedde ook aanboord van onze schepen
en nauwelijks was het bekend, dat het vrije verkeer aan
den wal toegelaten was, of verscheidene matrozen en Officieren
vroegen verlof van dit aanbod gebruik te maken.</p>

<p>&#8222;Hoort eens, mannen,&#8221; zeide Truytman,<span class="pagenum"><a name="Page_193" id="Page_193">[193]</a></span> &#8222;ik vertrouw den
Makassaar niet verder dan mijn neus lang is. Om hem te
toonen, dat we aan wal durven komen, zullen we het doen
ook; maar ieder neme de noodige maatregelen van voorzichtigheid
in acht en zorge, dat hij goed gewapend zij en zich
in geene hinderlaag late lokken. De elf groote schepen, die
zich gisteren zoo kloek geweerd hebben, moeten vlak voor
de stad komen liggen en terwijl het eene deel der manschappen
zich wat ontspant, moet het andere deel zich gereed
houden om mogelijk verraad oogenblikkelijk en op eene
vreeselijke wijze te straffen. De Amboineezen zal ik gebruiken
om de grachten om het fort Panakoké te laten verbeteren
en uitdiepen; want, als de vloot vertrekt, moet dat fort
bezet worden, en zóó sterk zijn, dat het, bij goede waakzaamheid,
onmogelijk kan ingenomen worden.&#8221;</p>

<p>De wonde, welke Dirk den vorigen dag ontvangen had,
was gelukkig niet erger, doch Meester Pruymius vond het
beter, dat hij aanboord bleef en rust hield, omdat er mogelijk
eene wondkoorts bij kon komen.</p>

<p>Dat viel Dirk tegen, want hij zou zoo gaarne met Garrit
en den barbier eens naar den wal gegaan zijn om wat
afleiding te hebben.</p>

<p>En afleiding had de knaap wel noodig. Als hij daar zoo
eenzaam lag en Garrit niet bij zich had om wat met dezen
te praten, dan dacht hij aan den goeden Ouden Joost, dien
braven vriend, die altijd zoo hartelijk en vriendelijk voor
hem was geweest als de andere matrozen hem en zijn&#8217;
broeder voor de &#8222;Twee Vromen&#8221; scholden. Vanmorgen hadden
ze hem een eerlijk zeemans-graf aan den wal gegeven. Hem,
ja, en Hoepel en Kreeft ook. Met wien moesten ze nu
omgaan? Wie zou hun een&#8217; riem onder het hart steken?</p>

<p>Henri Quatre? Ja, dat was een nobel man, maar &mdash; hij
was Eerste Stuurman en zou nu wel gauw Kapitein worden.
Dan ging hij over op een ander schip.</p>

<p>Dolf? Ja, die was ook goed, door en door goed zelfs;
maar die was ook Stuurman, en aanboord van een schip
ziet de Kapitein niet graag, dat de meerdere met den mindere
zoo <ins title="bron: vrienschappelijk">vriendschappelijk</ins> omgaat. Soort moet zich bij
soort houden.</p>

<p><span class="pagenum"><a name="Page_194" id="Page_194">[194]</a></span></p>

<p>IJzeren Neptunus? Hij zou hun geen kwaad doen, neen,
stellig niet! Hij was een braaf en goed man, maar om
eens even het volle hart uit te storten, zooals ze dat bij
Ouden Joost, bij Hoepel of bij Kreeft wel eens gedaan
hadden, zie, dat konden ze nog minder.</p>

<p>Meester Pruymius? Och, die was wel goed; maar zoo
vreemd! Ze hielden hem allemaal voor den gek met zijn
troost der armen! En een verstandig woord spreken of
een&#8217; goeden raad geven, dat kon hij wel, maar zoo goed
als de anderen dat konden, neen, dat in het geheel niet.</p>

<p>Onderwijl de arme Dirk zoo dacht begon hij zich zeer
verlaten te gevoelen. Zijn hart werd al voller en voller en
op het laatst barstte hij in tranen uit, sloeg de armen om
de leuning van de trap en kermde: &#8222;o Lief, lief, goed
Moedertje! Brave, beste Vader! Garrit en ik zijn zoo verlaten!
Zoo verlaten en alleen!&#8221;</p>

<p>In zijne droefheid had hij niet gehoord, dat hem iemand
genaderd was.</p>

<p>Eene hand werd op zijn&#8217; schouder gelegd en een vriendelijk
gefluister klonk aan zijn oor: &#8222;Ben ik er dan niet
meer, jongen? Toe, kijk eens even op en zie me eens aan!&#8221;</p>

<p>Dirk schrikte, keek om en....&#8221;</p>

<p>IJzeren Neptunus zag hem aan.</p>

<p>En die man, die groote, sterke man, die zeebonk als een
boom, &mdash; hij had tranen in de donkere oogen en nogmaals
klonk het: &#8222;Ben ik er dan niet meer, jongen?&#8221;</p>

<p>&#8222;Kapitein! Kapitein!&#8221; riep Dirk. Maar meer kon hij niet
zeggen en snikkend boog hij het kloppende hoofd aan de
breede borst van den reus, waarin een hart zat zoo edel,
zoo groot, zoo goed, dat Dirk zich ten laatste vermande en
met diep bewogen stem vroeg: &#8222;Kapitein, wil u dan in de
plaats van onze lieve Ouders komen? Wil u dat?&#8221;</p>

<p>&#8222;Of ik wil, jongen? Of ik wil? Ja, ja, van ganscher
harte. Hier heb je mijne hand er op. Blijft gij allebei oppassen
als tot nu, ik zal je helpen, troosten en bijstaan! De Almach<span class="pagenum"><a name="Page_195" id="Page_195">[195]</a></span>tige
hoort me spreken, en &mdash; een man, een man; een woord,
een woord!&#8221; &mdash;</p>

<p>Was het wel te verwonderen, dat de arme jongen op
Garrits vraag: &#8222;Dirk, ga je met mij en Meester Pruymius
mede naar den wal? Als je maar kalm blijft, zal het je
geen kwaad doen, zei Meester,&#8221; met een&#8217; vroolijken lach
op het gelaat uitriep: &#8222;Ja, Garrit, graag, graag!&#8221;</p>

<p>Er ligt voor menschen en kinderen, die zich op aarde
verlaten wanen, zulk een groote troost in, te ervaren, dat
men zich bedroog en hier op aarde toch niet alleen staat.</p>



<hr class="chap" />

<h2>VEERTIENDE HOOFDSTUK.<br />

Getuchtigd, niet verslagen.</h2>


<p>De tocht onzer drie gezellen was, zooals men lichtelijk
begrijpen kan, naar het kasteel Panakoké. Ze wilden wel
eens zien hoe sterk dat was en op welke wijze de Makassaren
hunne forten bouwden.</p>

<p>Op weg daarheen zagen ze eenige soldaten der Makassaren
aankomen. Zij waren sterk gewapend en hadden drie zwaar
geboeide mannen in hun midden.</p>

<p>&#8222;Dat gelijken wel drie der onzen,&#8221; zeide Garrit. &#8222;Dat
zullen toch die arme schipbreukelingen niet zijn, die ze
ons zoo uitleveren?&#8221;</p>

<p>&#8222;Wel neen, jongen,&#8221; antwoordde Meester Pruymius. &#8222;Na
het lesje, dat ze ontvangen hebben zullen ze zoo iets niet
meer wagen. Kom, we zullen eens gaan kijken wat het is.&#8221;</p>

<p>Ons drietal verhaastte de schreden, doch lang vóór ze bij
de hoofdpoort van Panakoké kwamen, waren de Makassaren
er al met hunne gevangenen, die aan den Hollandschen
Bevelhebber overgegeven werden.</p>

<p><span class="pagenum"><a name="Page_196" id="Page_196">[196]</a></span></p>

<p>De Makassaren keerden terug en de drie geboeide mannen
werden op staanden voet en zonder eenigen vorm van
proces, naast elkander, aan den diksten tak van een&#8217; hoogen
boom opgehangen.</p>

<p>De drie vrienden wendden hun hoofd van dat akelig gezicht
af en zett&#8217;en, wel wat ontdaan over dit voorval, hun&#8217;
tocht voort. Spoedig waren ze nu bij de poort van het
kasteel waar Meester Pruymius aan een&#8217; Vaandrig der landingstroepen
vroeg, waartoe die wreedheid toch diende.</p>

<p>&#8222;Wreedheid, sinjeur!&#8221; riep de Vaandrig. &#8222;Ik zou u raden
een toontje lager te zingen. Er is recht, niets meer dan
recht gedaan. Gij behoort toch niet tot de Doms of Makassaren?&#8221;</p>

<p>&#8222;Ik ben zoo goed een Hollander, als gij er een zijt, man,&#8221;
zeide de barbier. &#8222;Ik ben Meester Pruymius van de &#8222;Koning
van Polen.&#8221; Maar zoo iets, als hier gebeurt....&#8221;</p>

<p>&#8222;Gebeurt in de Vereenigde Nederlanden immers ook dikwijls
genoeg? Of heeft niet iedere stad zijn galgenveld? En
wordt dat galgenveld wel gebruikt om er doperwtjes en
peultjes te telen?&#8221;</p>

<p>&#8222;Alles behalve, man! Maar ik heb er nooit aardigheid in
gevonden om eens te gaan kijken of al de zeven pennen
wel vol waren. Waren die drie ook moordenaars?&#8221;</p>

<p>&#8222;Erger, erger!&#8221; luidde het antwoord.</p>

<p>&#8222;Amok-makers dan?&#8221; vroeg Dirk en hij dacht terstond
aan het vreeselijk oogenblik, dat hij te Batavia beleefd had
en eene huivering liep bij die gedachte door al zijne leden.</p>

<p>&#8222;Nog erger, veel erger!&#8221; sprak de Vaandrig.</p>

<p>Geene moordenaars, maar erger dan deze!</p>

<p>Geen amok-makers, maar nog veel erger dan deze!</p>

<p>Welke vreeselijke menschen waren die drie dan toch?</p>

<p>Dat vroeg ook eindelijk Meester Pruymius.</p>

<p>&#8222;Het zijn drie overloopers,&#8221; antwoordde de Vaandrig. &#8222;Twee
Franschen en een Portugees! Ze wilden zeker hun geluk
eens bij den vijand beproeven en daar alles van onze aangelegenheden
aan de groote klok hangen. Zoodra het echter<span class="pagenum"><a name="Page_197" id="Page_197">[197]</a></span>
bekend was, dat die drie weggeloopen waren, eischte onze
Bevelhebber hen dadelijk van den Koning op en deze, nog
niet bekomen van den schrik, heeft hen onmiddellijk uitgeleverd.
Om een goed voorbeeld te stellen zijn ze bij de uitlevering,
zonder verhoor zelfs, opgehangen. Dat komt ervan!&#8221;<a name="FNanchor_33_33" id="FNanchor_33_33"></a><a href="#Footnote_33_33" class="fnanchor">[33]</a></p>

<p>De drie gezellen lieten den wijzen Vaandrig, die zoo van
korte metten maken hield, staan en gingen het fort binnen.</p>

<p>Men was druk bezig om binnen de ruimte, die tusschen
de muren was, allerlei woningen voor de bezetting en
magazijnen voor den levens- en krijgsvoorraad te bouwen.</p>

<p>De vier ronde punten aan de hoeken der muren waren
voorzien met nieuwe en zware metalen kanonnen.</p>

<p>De muren zelve waren zeer dik en goed onderhouden en
op de borstwering lagen stapels met gekloofde stammen
van klapperboomen, om hiermede den vijand bij eene bestorming
naar het hoofd te smijten.</p>

<p>De gracht om het fort werd overal uitgediept en met
scherp gepunte schanspalen, zoogenaamde palissaden, voorzien
en de voetangels en klemmen, die in dezen tijd bij
eene versterkte plaats niet schenen gemist te kunnen worden,
waren in overvloed neergelegd.</p>

<p><span class="pagenum"><a name="Page_198" id="Page_198">[198]</a></span></p>

<p>Het liet zich dus aanzien, dat de Makassaren, ook als de
vloot vertrokken was, er niet gauw toe zouden overgaan
om deze sterkte met geweld te bemachtigen. Wat ze door
list zouden beproeven, moest men nog afwachten, zoodat
hij, die hier Bevelhebber werd, een zeer waakzaam man en
bovendien een dapper soldaat moest zijn.</p>

<p>Nadat ze zoo alles goed bekeken hadden, wilden ze de
sterkte weer verlaten toen ze eenige uitgehongerde bedelaars
aan de poort met den Vaandrig in gesprek zagen.</p>

<p>&#8222;Wie zouden die mannen zijn?&#8221; vroeg Garrit.</p>

<p>&#8222;Misschien ook wel overloopers,&#8221; meende Dirk en hij
spoorde Meester Pruymius al aan om toch wat meer haast
te maken, anders zouden ze mogelijk weer van zulk eene
akelige terechtstelling getuigen moeten zijn.</p>

<p>In het eerst scheen de goedige Dokter, die zoo iets liever
ook niet zou willen zien, aan het verzoek van Dirk gehoor
te geven, doch hoe meer hij de poort, den Vaandrig en de
bedelaars naderde, hoe langzamer hij liep.</p>

<p>Ten laatste stond hij zelfs stil en scheen het met zichzelven
niet eens te zijn.</p>

<p>&#8222;Kom dan toch, Meester,&#8221; smeekten de jongens.</p>

<p>Onafgebroken hield Meester Pruymius het oog op den
voorsten bedelaar gewend.</p>

<p>&#8222;Wat henker,&#8221; bromde hij, &#8222;dien man ken ik!&#8221;</p>

<p>&#8222;Kom, Meester, meê! meê!&#8221; riep Dirk.</p>

<p>&#8222;Jongen,&#8221; zei Meester Pruymius op eenmaal, en hij keek
Garrit vlak in de oogen, &#8222;waar ligt uw Vader begraven?&#8221;</p>

<p>Garrit schrikte bij deze onverwachte vraag niet weinig
en zeide: &#8222;Moeder ligt bij de smalle gemeente te Haarlem
begraven. Waarom vraagt gij dat toch zoo opeens?&#8221;<a name="FNanchor_34_34" id="FNanchor_34_34"></a><a href="#Footnote_34_34" class="fnanchor">[34]</a></p>

<p>&#8222;Ik vraag niet naar je Moeder! Ik vraag naar je Vader,&#8221;
hernam Meester Pruymius op driftigen toon.</p>

<p><span class="pagenum"><a name="Page_199" id="Page_199">[199]</a></span></p>

<p>&#8222;Dat heeft Moeder nooit willen zeggen,&#8221; sprak thans Dirk.
&#8222;Maar waarom vraagt gij dat?&#8221;</p>

<p>&#8222;Zoo maar! Wanneer is je Vader gestorven?&#8221;</p>

<p>&#8222;Ook dat heeft Moeder nooit gezegd. Ik was drie jaar,
meen ik, toen ik des avonds een&#8217; man aan Moeder hoorde
vertellen, maar op fluisterenden toon: &#8222;Verdronken!&#8221; Toen
zeide hij nog wat; maar dat verstond ik niet. Zoodra die
man weg was, barstte Moeder in luid geween uit. Garrit,
die een jaar jonger is dan ik, huilde mede, maar wist niet
waarom. Ik huilde, omdat ik het Moeder zag doen, en mijne
armpjes om haar&#8217; hals slaande, vroeg ik: &#8222;Wat is het,
Moetje?&#8221; en snikkend klonk haar antwoord: &#8222;Kindertjes,
gij hebt geen Vadertje meer!&#8221; Later heeft ze nooit meer
over dezen avond gesproken. Dat is alles, wat ik ervan
weet, en Garrit weet er zoo goed als niets van.&#8221;</p>

<p>&#8222;Zoo, zoo!<ins title="niet in bron">&#8221;</ins> zeide Meester Pruymius nadenkend met het
hoofd knikkend en ging weer langzaam verder.</p>

<p>De zoogenaamde bedelaars werden door den Vaandrig in
het wachthuis gelaten en weldra ging Admiraal Truytman
met eenigen zijner Officieren, van buiten gekomen, ook binnen.</p>

<p>Onze drie verlieten nu het kasteel, doch zoodra ze bij
eene plaats kwamen waar juist eene boot van de &#8222;Koning
van Polen&#8221; zou afvaren, riep Meester Pruymius het volk
toe, dat het wachten moest, want dat zij mede wilden. Het
volk wachtte en onder het gaan naar de boot vroeg de
Dokter aan Dirk: &#8222;Hoe heette je Vader?&#8221;</p>

<p>&#8222;Cornelis Dirksz., Meester!&#8221; gaf Dirk ten antwoord.</p>

<p>&#8222;Haast je wat! Een uur en is geen kinderstoel en men
kan het niet achteruit rijden!&#8221; riep Dolf, die de boot zou
sturen en blijkbaar wat veel haast scheen te hebben.</p>

<p>&#8222;We zijn er,&#8221; sprak Meester Pruymius en liet de jongens
vóór zich in de boot stappen, doch toen hij hen heette te
willen volgen, trok hij zich terug en zei:<span class="pagenum"><a name="Page_200" id="Page_200">[200]</a></span> &#8222;Gaat maar zonder
mij! Ik heb in het kasteel wat vergeten en zal straks wel
met eene andere boot aanboord komen.&#8221;</p>

<p>Na dit gezegd te hebben liep hij op een drafje terug.</p>

<p>&#8222;Wat doet Meester Troost der Armen toch gek,&#8221; zeide
een der matrozen. &#8222;Hij schijnt erg zenuwachtig te zijn.&#8221;</p>

<p>&#8222;Och, hij zal een nieuw geneesmiddel voor Dirks hoofdwonde
gevonden hebben en dat gaan halen!&#8221; spotte een
andere matroos. &#8222;Wie weet welk een&#8217; vreemden poespas hij
nu weer opgedoken heeft.&#8221;</p>

<p>&#8222;Neen,&#8221; zeide Garrit, &#8222;hij heeft geen geneesmiddel gevonden,
maar ik geloof dat hij akelig geworden is door het
ophangen van die drie overloopers. Wij waren er juist bij
toen dat gebeurde.&#8221;</p>

<p>&#8222;Ja, en toen hij die arme bedelaars in het fort zag komen,
begon hij dadelijk heel raar te doen en naar Vader en Moeder
te vragen,&#8221; zeide Dirk. &#8222;Ik geloof stellig dat hij er
kennissen onder had.&#8221;</p>

<p>&#8222;Nu, nu, we zullen er later wel meer van hooren,&#8221; sprak
Dolf. &#8222;Als onze Meester wat bijzonders heeft kan hij dat
toch niet zwijgen! Vooruit, mannen!&#8221;</p>

<p>De riemen plasten in het water en een kwartier later
was weer al het volk aanboord op den Kapitein en den
scheepsbarbier na. Van den Kapitein was men dat gewoon,
omdat deze nu telkens voor allerlei zaken aan den wal
moest zijn, maar dat Meester Pruymius daar nu alleen
achtergebleven was, zie, dat vond men toch vreemd, en
allen meenden dat hij vast en stellig alweer met een nieuw
wonderwatertje of een vreemd zalfje zou terugkeeren.</p>

<p>Natuurlijk zijn wij, die met den goedigen Meester ook aan
wal gingen wel wat nieuwsgierig om te weten, wat hem
bewoog terug te keeren. Daarom verlaten we ook de &#8222;Koning
van Polen&#8221; en spoeden ons om Meester Pruymius in te halen.
Onze beenen zijn nog heel wat jonger dan de zijne, zoodat
hij ons wel niet uit het gezicht loopen zal. Zie, daar is hij
al. Hij staat bij het wachthuis aan de poort van het fort
en wij zijn er ook.</p>

<p>&#8222;Alweer terug, Meester?&#8221; vroeg de Vaandrig.</p>

<p><span class="pagenum"><a name="Page_201" id="Page_201">[201]</a></span></p>

<p>&#8222;Ja, dat ziet ge. Zijn die bedelaars daar nog binnen?&#8221;</p>

<p>&#8222;Bedelaars? Ik weet van geene bedelaars!&#8221;</p>

<p>&#8222;Dat slecht gekleede magere volk van daar straks!&#8221;</p>

<p>&#8222;O, meen je dat? Dat waren de Stuurman en de matrozen
van het Hollandsche schip, dat hier eenige jaren geleden
gestrand en geplunderd is! De Koning van Makassar heeft
die lieden moeten uitleveren. Maar wat zien ze er uit! De
zielen hebben wat geleden, hoor!&#8221;</p>

<p>&#8222;Ja, ja, dat zal wel! En zijn ze nog binnen?&#8221;</p>

<p>&#8222;Ja! De Admiraal en eenige Kapiteins willen zeker hunne
lotgevallen vernemen. Stil, daar komen ze!&#8221;</p>

<p>De Bevelhebber, gevolgd door de meeste Kapiteins, trad
nu buiten het wachthuis en ging de vesting van binnen
met al hare versterkingen en voorraad-magazijnen in oogenschouw
nemen.</p>

<p>&#8222;Mag ik binnengaan?&#8221; vroeg Meester Pruymius aan den
Vaandrig. &#8222;Ik zou die arme slokkerds wel eens willen
zien.&#8221;</p>

<p>De Vaandrig knikte toestemmend en zei: &#8222;Uwe medicamenten
hebben ze vooreerst niet noodig, Meester! Ze zijn
nu bezig den inwendigen mensch te versterken met pekelvleesch
en beschuit, en dat schijnt hun goed te smaken
ook, want ze rammelden van den honger.&#8221;</p>

<p>Meester Pruymius hoorde die laatste woorden niet eens
en trad in het groote vertrek, waar acht mannen bezig
waren met flink toe te tasten. Hij keek hen eens aan, en
eindelijk zijn&#8217; man gevonden hebbende, trad hij op hem toe,
klopte hem op den schouder en vroeg botweg: &#8222;Wel, Cornelis
Dirksz., smaakt het, ouwentje? Mij dunkt zoo dat je
dit in langen tijd niet gehad hebt.&#8221;</p>

<p>&#8222;Ja, ja, best,&#8221; antwoordde de gevraagde met vollen mond.
&#8222;Best, Sinjeur!&#8221; &mdash; Hij deed een&#8217; slok en nog een&#8217;. Toen
was de mond ledig. &mdash; &#8222;Maar mag ik weten wie u is?&#8221;</p>
<p><span class="pagenum"><a name="Page_202" id="Page_202">[202]</a></span></p>
<p>&#8222;Jij bent dus Cornelis Dirksz.? Is dat zoo?&#8221;</p>

<p>&#8222;Ja, ja, die ben ik! Maar ik ken u niet!&#8221;</p>

<p>&#8222;Ja man, dan staan we al even na. Ik ken u ook niet,&#8221;
sprak Meester Pruymius verward.</p>

<p>&#8222;Och, Stuurman, laat die man u niet van het maal houden!
Tast toe!&#8221; zeide thans een der etende en smullende
matrozen en schoof Cornelis Dirksz. een&#8217; schotel met vleesch
toe. &#8222;Je weet, als het schaapje blaat verliest het zijn beetje.&#8221;</p>

<p>&#8222;Goed! Eet man, eet je genoegen! En als je den buik
vol hebt, moet ik u een en ander vertellen,&#8221; sprak Meester
Pruymius en ging toen, van pret in de handen wrijvend,
het vertrek eenige keeren op en neer.</p>

<p>&#8222;Tot uw&#8217; dienst, Sinjeur,&#8221; sprak na een poosje de man,
die werkelijk Cornelis Dirksz. heette en die Stuurman bleek
te zijn.</p>

<p>&#8222;Ik ken u niet, maar ik ken uwe jongens! Ik ken Garrit!
En, al zie je er ook erg lijdend en vermagerd uit, toch lijkt
je sprekend op dien jongen,&#8221; zeide Meester Pruymius.</p>

<p>&#8222;Garrit!&#8221; riep de man en greep de handen van den Dokter.
&#8222;Garrit? Kent u hem? Hij moet al een heele kerel
wezen. En Dirk ook al. Kent u Dirk ook? En mijne vrouw?&#8221;</p>

<p>&#8222;Uwe vrouw heb ik nooit gekend, goede vriend! Wie
weet of de ziel al niet lang en breed dood is, ik geloof het
haast. En Garrit, ja, een heele kerel! Hij is zeventien! Dirk
is achttien. Ze dienen bij ons op het schip en omdat ze
altijd zoo ingetogen en stil zijn, worden ze door het volk
de &#8222;Twee Vromen&#8221; genoemd. Maar nu ik mij wel herinner,
de jongens hebben me gezegd dat ze weezen waren, zoodat
uwe vrouw stellig dood is.&#8221;</p>

<p>Dat alles was er uit eer Meester Pruymius er aan dacht,
dat hij toch dom deed, dat alles zoo opeens te vertellen.
Die man had zooveel geleden en zou dus misschien niet
sterk genoeg zijn, om....</p>

<p>Daar ging hij al.</p>

<p>Gelukkig had Meester Pruymius het zien aankomen, en
eer de man voorover sloeg, had hij hem in de armen opgevangen
en droeg hem naar eene bank. Uit eene groote<span class="pagenum"><a name="Page_203" id="Page_203">[203]</a></span>
doos, die hij altijd bij zich droeg, haalde hij nu een fleschje,
waarin een scherp riekend vocht was. Hij hield hem dat
onder den neus en &mdash; de man kwam weer bij. Uit een
ander fleschje, dat veel grooter was, en dat gevuld was
met arak, liet hij hem nu een&#8217; teug drinken.<a name="FNanchor_35_35" id="FNanchor_35_35"></a><a href="#Footnote_35_35" class="fnanchor">[35]</a></p>

<p>&#8222;Men sterft niet van blijdschap, Stuurman,&#8221; zeide nu
Meester Pruymius. &#8222;Luister, wat ik u te vertellen heb.&#8221;</p>

<p>De twee mannen zett&#8217;en zich nu buiten het gebouw op
eene bank neder en daar deelde de vriendelijke Dokter hem
alles mede. Hij verzweeg ook niet, dat Dirk in het laatste
gevecht gewond was geworden. En juist toen hij alles verteld
had, kwam Kapitein Londenaar met Admiraal Truytman
aan. Meester Pruymius ging naar die twee toe en zeide op
beleefden toon, wat er gebeurd was en wien hij gevonden had.</p>

<p>&#8222;Weet je wat, Kapitein,&#8221; zeide de Admiraal. &#8222;Bij u aanboord
zijn in het gevecht nog al dooden gevallen. Neem gij
den Stuurman mede, dan is de Vader bij zijne zoons!&#8221;</p>

<p>&#8222;Ik heb geene Stuurlieden noodig, Admiraal!&#8221;</p>

<p>&#8222;Vanmiddag nog niet; vanavond wel. Uw Stuurman Adolf
van Backerswerve zal, met Willem van Aspervelde als
Kapitein, &#8222;de Hollandsche Remedie&#8221; naar Batavia brengen!&#8221;</p>

<p>&#8222;Mijne beste mannen,&#8221; riep Kapitein Londenaar.</p>

<p>&#8222;Heer Johan van Dam wil het zoo,&#8221; zeide Truytman en
hierop klonk het nog half fluisterend: &#8222;Een soort van
wraak, Kapitein! &#8222;De Hollandsche Remedie&#8221; zal Joffer Cos
overbrengen. Laat Cornelis <ins title="bron: Dircksz.">Dirksz.</ins> nu uw Eerste Stuurman
zijn en de oudste zijner zoons de tweede. Ik stel beiden
aan en maak zooveel goed als ik kan.&#8221;</p>

<p>Cornelis Dirksz., die alles, behalve het gefluister, verstaan
had, kwam nu nader en zeide:<span class="pagenum"><a name="Page_204" id="Page_204">[204]</a></span> &#8222;Admiraal, mijn innigen
dank daarvoor! Kapitein, ik beloof u een goed Stuurman
te zullen zijn, al ben ik het ook bij ongeluk geworden.&#8221;</p>

<p>&#8222;Ga dan maar gauw mede aanboord,&#8221; zeide IJzeren Neptunus,
&#8222;dan kunnen Henri Quatre en Dolf de Boef nog aan
een vreugdemaal deelnemen!&#8221;</p>

<p>Na afscheid van den Admiraal genomen te hebben wilde
Kapitein Londenaar heengaan; maar zijn nieuwe Stuurman
hield hem staande en zeide: &#8222;Ik moet mijn volk nog goeden
dag zeggen en hun alles mededeelen. Ik mag immers wel?
We hebben samen zooveel geleden en we deelden zoo hartelijk
in elkanders lot!&#8221;</p>

<p>&#8222;Zeker moogt ge! En zoo is het beter ook. Meester
Pruymius en ik gaan vooruit om uwe jongens op het heugelijke
nieuws voor te bereiden. Over een half uur laat ik u
halen. Tot straks!&#8221;</p>

<p>Zoodra Kapitein Londenaar op het dek van de &#8222;Koning
van Polen&#8221; stond, kwam Henri Quatre op hem af en zeide:
&#8222;Hier is een brief voor u van den Heer Johan van Dam.
Ik-zelf heb er ook een ontvangen en Dolf ook een. En
zonder dien van u gelezen te hebben, kunnen we haast
raden wat de Heer van Dam u meldt. Wij gaan u verlaten,
Kapitein! Dat doet ons beiden zeer veel leed; want wij
konden het zoo goed met u vinden.&#8221;</p>

<p>&#8222;Dat gij mij verlaten zoudt, wist ik reeds van Admiraal
Truytman, doch dat de Heer van Dam u reeds kennis van
uwe bevordering gegeven had, kon ik niet vermoeden.
Intusschen wensch ik u en Dolf van harte met de benoeming
geluk. Wij hebben eene gelukkige reize gemaakt. En zeker
weet gij al, dat ge aanboord van &#8222;de Hollandsche Remedie&#8221;
een passagier zult hebben?&#8221;</p>

<p>&#8222;Neen,&#8221; riep Dolf. &#8222;Hiervan weten wij niets. Een der
Afgezanten van den Koning van Makassar soms?&#8221;</p>

<p>&#8222;Die reizen op eigen gelegenheid met hunne eigen vaartuigen
naar Batavia. Tenminste, als het er van komt; want
we zijn nog zoo verre niet. De Makassaren zoeken telkens
uitvluchten. Neen, Joffer Cos komt bij u aanboord en vanavond
nog zult ge met haar vertrekken. Als er nu maar<span class="pagenum"><a name="Page_205" id="Page_205">[205]</a></span>
katten zijn op &#8222;de Hollandsche Remedie&#8221; of geene ratten!&#8221;</p>

<p>Daar stond wat van in toen de twee vrienden hoorden
welk een gezelschap ze kregen. In het eerst waren ze zelfs
instaat om voor de aangeboden betrekkingen te bedanken,
doch Kapitein Londenaar beduidde hun&#8217; dat ze wel dwaas
zouden zijn, terwille van die lastige dame, hun geluk met
voeten te treden. De overtocht was immers in eenige dagen
volbracht? Weigerden ze het te doen, dan konden ze er ook
wel op rekenen, dat ze nimmer bevorderd werden.</p>

<p>&#8222;Ondertusschen,&#8221; zeide de Kapitein, &#8222;zou ik nog vergeten
u te zeggen, dat ik al een&#8217; Eersten en een&#8217; Tweeden Stuurman
heb. Dat is heel gauw in zijn werk gegaan, he?&#8221;</p>

<p>Toen de beide vrienden, op het vernemen van dit bericht,
ongeloovig met het hoofd schudd&#8217;en en bijna gelijktijdig:
&#8222;Och, kom!&#8221; riepen, vertelde Kapitein Londenaar hun zijne
ontmoeting aan den wal, en eindigde met te zeggen: &#8222;Haalt
gij beiden hem nu af en &mdash; laat Garrit ook mee gaan.
Meester Pruymius is op het oogenblik bezig om Dirk op
het aangename bericht voor te bereiden.&#8221;</p>

<p>Een half uurtje later roeiden eenige mannen, waarbij ook
Garrit, met de groote boot naar den wal om den nieuwen
Stuurman aanboord te brengen. Garrit wist niet beter
dan dat ze aan den wal een&#8217; Eersten Stuurman gingen
halen, en het volk, dat ook niet wist, wie die nieuwe
Eerste Stuurman was, toonde zich met dien ruil in het
geheel niet ingenomen, want Henri Quatre en Dolf hadden
zich bij het volk zeer bemind weten te maken. Garrit
zeide, dat hij, als Kapitein Londenaar en Meester Pruymius
er niet waren, met zijn&#8217; broer zou willen wegloopen.</p>

<p>&#8222;Ik wed om een&#8217; zilveren duit, dat Garrit en zijn broer
de eersten zullen zijn om blijde te wezen, dat ze een&#8217;
nieuwen Eersten Stuurman krijgen in den persoon, die daar
aan den wal staat,&#8221; zeide Meester Pruymius en wees naar
een&#8217; man die blijkbaar op eene boot stond te wachten, en
zag dat de boot, die naderde die was, welke hem kwam<span class="pagenum"><a name="Page_206" id="Page_206">[206]</a></span>
afhalen. Meester Pruymius was ver genoeg te herkennen.</p>

<p>De matrozen keken in de aangewezen richting en zoodra
Garrit dat ook gedaan had, riep hij: &#8222;Dat is een halve
Makassaar, een kwart Portugees en een kwart Hollander!
Een mooie jongen, ja! Moet hij bij ons aanboord Eerste
Stuurman worden? Ha! Ha!&#8221;</p>

<p>Zoo snappend over den &#8222;mooien jongen&#8221; roeiden de matrozen
voort en hadden den wachtenden man weldra in hunne
boot opgenomen. Van den vrijen tijd, dien men hem gelaten
had, had hij niet alleen gebruik gemaakt om van zijne
manschappen afscheid te nemen, maar ook om voor het
geld, dat Admiraal Truytman hem en de andere mannen
gegeven had, zich eens flink te reinigen, en inplaats van
zijn bedelaars-pak andere kleederen te koopen. Hierop was
evenwel eene zware wijs gegaan; want er waren in Makassar
geene winkels waar men kleederen voor een&#8217; Hollandschen
zeeman koopen kon. Na lang zoeken was het hem
eindelijk gelukt bij een&#8217; Chinees het pak te koopen, dat hij
aan had.</p>

<p>Op weg naar het schip had Henri Quatre den nieuwen
Stuurman vlak naast Garrit gezet en daar deze hierover een
weinig geraakt was, trok hij, om zijne boosheid te verzetten,
aan zijn&#8217; riem, alsof hij alleen de boot moest roeien.</p>

<p>&#8222;Daar zit kracht in je handen, jonge maat,&#8221; zeide Stuurman
Dirksz., den knaap met welgevallen aanziende, doch
niet vermoedende dat die jonge matroos zijn zoon was.</p>

<p>&#8222;Doet me pleizier, Stuurman,&#8221; antwoordde Garrit korzelig
en trok toen nog veel sterker.</p>

<p>&#8222;Zeker al lang gevaren, al ben je nog jong!&#8221;</p>

<p>&#8222;Vijf jaar gevaren,&#8221; antwoordde Garrit nog nijdiger.</p>

<p>&#8222;We zijn er!&#8221; klonk op dit oogenblik Henri Quatre&#8217;s stem.
De boot legde bij den valreep aan. Meester Pruymius repte
zich om het eerst op het dek te zijn en daarna volgden de
anderen.</p>

<p>&#8222;Welkom, Stuurman, op het dek van de<span class="pagenum"><a name="Page_207" id="Page_207">[207]</a></span> &#8222;Koning van
Polen&#8221;,&#8221; zeide Kapitein Londenaar. &#8222;Ik vertrouw, dat....&#8221;</p>

<p>&#8222;Vader! Vader! Waar is Vader?&#8221; schreeuwde opeens Dirk,
die naar boven kwam loopen, tegengehouden door Meester
Pruymius, die niets deed dan roepen: &#8222;Jongen, je hoofd!
Denk aan je hoofd!&#8221;</p>

<p>&#8222;Waar is Vader? Waar is Vader?&#8221; schreeuwde Dirk maar
steeds voort.</p>

<p>&#8222;Hier, jongen, hier!&#8221; riep Stuurman Dirksz. en snelde
zijn&#8217; zoon te gemoet. &#8222;Wie ben je?&#8221;</p>

<p>&#8222;Vader! Vader! Goede Vader! Ik ben Dirk! Hier, hier
ben ik, ik, ik ....&#8221; snikte Dirk en sloeg zijne armen om
den hals van den mageren, bruinen Stuurman.</p>

<p>&#8222;Wat is &mdash; wat is dat toch &mdash; dat toch?&#8221; vroeg Garrit,
geweldig bevend en opgewonden.</p>

<p>&#8222;Dat is uw Vader, Garrit,&#8221; zeide Londenaar.</p>

<p>&#8222;Hier is Garrit! Hier, hier, hier is Garrit, hier, hier!&#8221;
schreeuwde nu de knaap en viel op zijne beurt ook zijn&#8217;
Vader om den hals.</p>

<p>Het was een treffend gezicht, die drie mannen daar in
ééne omarming te zien staan en toen Meester Pruymius dat
ook zag, schoot zijn gemoed vol en met bevende stem begon
hij te zingen:</p>

<p class="poem">
&#8222;Dancket Godt nu opentlick,<br />
Hy is doch seer vriendelick;<br />
Want Syn groote goedigheyt,<br />
Geduert inder eeuwigheyt.&#8221;
</p>

<p>En weer zou hij, die geloofd had, dat Janmaat alleen maar
een ruwe, onbehouwen kerel is, uitgeroepen hebben, als hij
dat heerlijk tooneel had mogen aanschouwen en dat gezang
hooren: &#8222;Daar zit veel mensch onder dat ruwe kleed.&#8221;</p>

<p>Een uur later zat de Kapitein met zijne gasten aan den
disch en toen het maal afgeloopen was, vertelde de nieuwe
Stuurman zijne lotgevallen, die in het kort hierop neerkwamen:</p>

<p><span class="pagenum"><a name="Page_208" id="Page_208">[208]</a></span></p>

<p>Hij was indertijd schoenlapper te Haarlem en leefde met
vrouw en kinderen zeer gelukkig. Maar veertien jaren geleden
was hij op een&#8217; avond naar eene herberg medegetroond,
waar wervers van de Compagnie hem dronken hadden gemaakt
en in zijne dronkenschap dienst hadden laten nemen,
als soldaat naar de Oost. Nog dien eigen avond had men
hem te Amsterdam scheep gebracht en een paar dagen later
was hij reeds vertrokken. Uit Amsterdam had hij nog gelegenheid
gehad zijne vrouw eene boodschap te sturen, dat
men hem dronken had gemaakt en dat hij nu naar de Oost
moest. Dat woord <em class="gesperrt">dronken</em> had Dirk verstaan en er <em class="gesperrt">verdronken</em>
van gemaakt. In de Oost gekomen leerde men
hem weldra, als een goed matroos kennen, zoodat hij gebruikt
werd om op de landsschepen dienst te doen, en hij het eindelijk
zoover bracht, dat men hem tot Stuurman aanstelde op
het jacht &#8222;De goede Harder&#8221;. Op dit jacht deed hij verscheidene
tochten en daardoor leerde hij de Indische wateren
uitmuntend kennen, zoodat men hem bijna altijd in dienst
had. Hierdoor kwam het, dat hij maar zelden met matrozen
of ander scheepsvolk kon spreken, die weer naar het Vaderland
terugkeerden. Tweemaal had hij echter een&#8217; brief aan
zijne vrouw medegegeven; maar deze waren beide keeren
niet terecht gekomen. Hij troostte zich met de gedachte,
dat hij maar een half jaar meer te dienen had en dan weer
naar huis kon gaan, toen &#8222;De goede Harder&#8221; op de kust
van Makassar schipbreuk leed. Inplaats van de arme schipbreukelingen
te helpen, had men hen uitgeplunderd en mishandeld.
Zeven mannen, waaronder de Kapitein, waren aan
de gevolgen der mishandeling gestorven, en de overige acht
had men in het binnenland op de velden van een Hoofd
laten werken. Toen dat Hoofd stierf, had men hen als
bedelaars laten ronddwalen, en eens waren zij zóó verhongerd,
dat zij eene doode slang den buik openden om zich
te verzadigen met het dier, dat deze slang ingeslokt had,
en dat zóó groot was geweest, dat het vraatzuchtige beest<span class="pagenum"><a name="Page_209" id="Page_209">[209]</a></span>
er in gestikt was. Kort daarop waren ze opnieuw gevangen
genomen en hadden ze aan de wreedste mishandelingen
blootgestaan.</p>

<p>Toen Stuurman Dirksz. uitgesproken had, zeide Kapitein
Londenaar: &#8222;Dergelijke schandalen zullen nu niet meer plaats
grijpen, goede vriend! De les, die de Makassaren nu ontvangen
hebben, zullen ze wel zóó goed onthouden, dat ze
het niet meer wagen zullen om op eenige manier, hetzij
door list of met geweld, der Oost-Indische Compagnie den
voet dwars te zetten!&#8221;</p>

<p>&#8222;Dat ware te wenschen, Kapitein, maar het zal niet zoo
zijn,&#8221; zeide Stuurman Dirksz. &#8222;Ik heb, eilaci, ruimschoots
de gelegenheid gehad, om dit volk van haver tot gort te
leeren kennen. De Makassaren zijn mannen, die durven.
Zonder onderscheid haten ze allen de Europeanen, en als
men hen in hun dagelijksch doen en laten gadeslaat, dan
verzeker ik u, dat de gedachte bij ieder opkomt: Hier
in Makassar heeft de Compagnie haar&#8217; gevaarlijksten
vijand. Ik voorspel, dat deze tuchtiging heel gauw vergeten
zal zijn!&#8221;</p>

<p>&#8222;Maar, Stuurman,&#8221; riep Kapitein Londenaar, &#8222;kunnen de
luiden dan nog zwaarder getuchtigd worden?&#8221;</p>

<p>&#8222;Heel Makassar moet het onderstboven gekeerd worden;
de landhuizen moeten verbrand en de woningen der minderen
onder den voet gehaald worden. Hunne velden en
bosschen moet men vernielen en de Makassaren te vuur en
te zwaard in hun&#8217; laatsten schuilhoek jagen, waar ze zich
op genade of ongenade moeten overgeven, Kapitein!&#8221;</p>

<p>&#8222;Maar dat is onmenschelijk, Stuurman,&#8221; riep Henri Quatre
en allen stemden met dien uitroep in. Dolf voegde er zelfs
bij: &#8222;De ellende, die gij en de uwen geleden hebt, maakt
u wreed, vriend! Bedenk, dat de Makassaren toch ook menschen
zijn, en hun land en hunne vrijheid niet gaarne
prijsgeven!&#8221;</p>
<p><span class="pagenum"><a name="Page_210" id="Page_210">[210]</a></span></p>
<p>&#8222;Juist, daar zit de knoop, mijne vrienden! Eerst beproeft
men het door geweld aan de Compagnie te ontkomen, en als
dat niet gelukt, neemt men list en verraad te baat. Er zit
dus voor de Compagnie niets anders op, wanneer ze landen
aan haar gebied wil toevoegen, dan de inwoners zóó zwak
en klein te maken, dat ze door list en verraad zelfs niets
meer kunnen uitrichten.&#8221;</p>

<p>&#8222;Ik vertrouw altijd nog, dat gij een slecht profeet zijt,
Stuurman,&#8221; zeide Kapitein Londenaar en bracht het gesprek
op andere onderwerpen.</p>

<p>Tegen het vallen van den avond waren Henri Quatre en
Dolf naar hun nieuw schip vertrokken en nog denzelfden
nacht zette &#8222;de Hollandsche Remedie&#8221;, met Joffer Cos aanboord,
koers naar Batavia.</p>

<p>Eenige dagen later kwam ook de zaak met den Koning
van Makassar zoover in orde, dat er besloten werd een
deftig Gezantschap naar Batavia te zenden om daar over
den vrede te onderhandelen. In het fort Panakoké liet
men vijfhonderd man als bezetting achter, en vier schepen
bleven daar om toezicht, en den vijand in bedwang te
houden.</p>

<p>Het hoofd van het Gezantschap was een zekere Kraëng
Papowa, die in eene prachtig versierde prauw plaats nam
en nog van drie prauwen vol Edelen vergezeld was.</p>

<p>Intusschen zouden, behalve de vier schepen, die voor
Makassar bleven, slechts enkele onder bevel van Heer Johan
van Dam het gezantschap naar Batavia vergezellen. Admiraal
Truytman kreeg in last met het grootste deel der vloot
naar Bima te gaan, om daar rijst te laden, en als hij de
lading in had, moest hij naar Solor om daar eene sterkte
te bouwen en verder naar Timor om de Portugeezen te
bevechten. Tot de schepen, die naar Batavia gingen, behoorde
ook de &#8222;Koning van Polen.&#8221;</p>

<p>Zonder veel ongeval kwam de kleine vloot te Batavia
aan, waar de Makassaarsche Edelen met Vorstelijke eerbewijzen
ontvangen werden. Buiten de stad werden ze in een<span class="pagenum"><a name="Page_211" id="Page_211">[211]</a></span>
prachtig landhuis geherbergd en kort daarop begonnen de
onderhandelingen, welke zóó goed vlott&#8217;en, dat ze weldra
gevolgd werden door het sluiten van een&#8217; eeuwig-durenden
vrede, zeer ten voordeele der Oost-Indische Compagnie, naar
men meende.</p>

<p>Dien eigen avond ook vertrok de &#8222;Koning van Polen&#8221;
met eene rijke lading en in gezelschap van nog twaalf
andere schepen naar het Vaderland.</p>

<p>&#8222;Wel, Stuurman,&#8221; zeide Kapitein Londenaar, toen ze
onderzeil waren, &#8222;weet ge het al, dat de vrede tusschen
de Compagnie en Makassar gesloten is?&#8221;</p>

<p>&#8222;Ik heb er van gehoord, Kapitein! Ik heb er van gehoord,&#8221;
antwoordde Dirksz.</p>

<p>&#8222;En ziet ge nu wel, dat ge al een zeer slecht profeet
geweest zijt. Men heeft zwart op wit, en wat wil men
nog meer?&#8221;</p>

<p>&#8222;Daarover hoop ik, bij leven en welzijn, nog wel eens
later met u te spreken, Kapitein,&#8221; klonk het uit den mond
van den Stuurman, die de schouders ophaalde, &#8222;doch laat
ik u zeggen dat al dat mooie &#8222;zwart op wit&#8221; geen&#8217; duit
waard is.&#8221;</p>

<p>&#8222;Onverbeterlijk!&#8221; bromde Kapitein Londenaar.</p>

<p>&#8222;Wie onverbeterlijk, Kapitein?&#8221;</p>

<p>&#8222;Gij zijt onverbeterlijk, goede vriend!&#8221;</p>

<p>&#8222;U meent de Makassaar, Kapitein! Maar, zooals gezegd
is, wij zullen het er later nog wel eens over hebben,&#8221;
sprak Stuurman Dirksz. en aan zijn werk gaande, liet hij
Kapitein Londenaar wel wat ontevreden staan.</p>

<p>&#8222;Een ongeluks-profeet,&#8221; bromde de Kapitein en ging in
de kajuit. &#8222;Maar &mdash; de man heeft het er Spaansch gehad,
en dat zegt alles.&#8221;</p>

<p>De retour-vloot kwam ongehinderd in het Vaderland aan,
en toen men de lading uit de &#8222;Koning van Polen&#8221; genomen
had, zag men dat dit schip te oud geworden was om nogmaals
eene Indische reis te doen. Het volk werd dus<span class="pagenum"><a name="Page_212" id="Page_212">[212]</a></span>
voorloopig ontslagen en kwam later op verschillende schepen
terecht.<a name="FNanchor_36_36" id="FNanchor_36_36"></a><a href="#Footnote_36_36" class="fnanchor">[36]</a></p>

<p>Bij het afscheidnemen had Kapitein Londenaar van zijn&#8217;
Stuurman en diens beide zoons, benevens Meester Pruymius
de belofte ontvangen, dat zij op zijn nieuw schip weer de
nieuwe reis wilden aanvaarden.</p>



<hr class="chap" />

<h2>VIJFTIENDE HOOFDSTUK.<br />

Janmaat.</h2>


<p>&#8222;Zeg, Dirk, kijk eens! Wat ziet dat schip er uit!&#8221;</p>

<p>Zoo sprak op zekeren middag in het begin van Juli in
het jaar 1669 Garrit tot zijn&#8217; broeder Dirk, die nu Kapitein
op het fluitschip &#8222;De Haey&#8221; was. Garrit was zijn Eerste
Stuurman. Met de &#8222;Beverwijck&#8221; &mdash; Kapitein Cornelis Dirksz.
en de &#8222;Alblas&#8221; &mdash; Kapitein Londenaar, waren ze een paar
dagen geleden uit Nederland weer te Batavia aangekomen.</p>

<p>&#8222;Die schijnt in den slag geweest te zijn,&#8221; antwoordde
Dirk. &#8222;En kijk, die daar achter komt heeft bijna geen lapje
zeil heel. Nu maar, ze schijnen hier ook zoo&#8217;n soort van
Chattam gespeeld te hebben!&#8221;</p>

<p>&#8222;Daar ginder komen er nog meer,&#8221; zeide Meester Pruymius,
die zijne beide jonge vrienden niet had willen verlaten.<span class="pagenum"><a name="Page_213" id="Page_213">[213]</a></span>
&#8222;En een er van heeft de Admiraals-vlag in top. We
moeten straks toch eens zien te vernemen waar ergens zij,
zoo gehavend zijn geworden. Ja, ja, de Compagnie is hier
niet altijd met den neus in het vet gevallen, en krijgt wel
eens eene harde noot te kraken.&#8221;</p>

<p>Terwijl deze drie mannen, want Garrit en Dirk waren
nu geene knapen meer, zoo met elkander in gesprek waren
werden de aankomende schepen van het fort met kanonschoten
begroet. Dit voorbeeld werd ook gevolgd door de
koopvaarders en enkele oorlogsschepen, die op de reede lagen.</p>

<p>&#8222;Nu, als het aan ons ligt, wij zullen niet onderdoen om
eerbewijzen te leveren,&#8221; zeide Dirk en gaf bevel ook van
&#8222;De Haey&#8221; het geschut los te branden.</p>

<p>Van de naderende vloot werd deze groet natuurlijk beantwoord,
zoodat hooren en zien een mensch verging.</p>

<p>Ondertusschen was men aanboord van &#8222;De Haey&#8221; nog
niets wijzer geworden. Men had het eere-saluut gegeven, ja,
maar wien het gold, wist men niet.</p>

<p>Zoo ging de middag voorbij en reeds wilde Dirk zich tot
zijn&#8217; Vader begeven om dezen opheldering te vragen, toen
de Stuurman van de &#8222;Alblas&#8221; met de boodschap kwam,
dat Kapitein Londenaar, Dirk, Garrit en Meester Pruymius
uitnoodigde bij hem aanboord te komen; want hij had
bezoek gekregen. Kapitein <ins title="bron: Dircksz.">Dirksz.</ins> van de &#8222;Beverwijck&#8221;
had hij ook moeten uitnoodigen.</p>

<p>&#8222;Bezoek bij IJzeren Neptunus? Wie zou daar gekomen
zijn?&#8221; vroeg Dirk. &#8222;Wij kennen hier immers zoogoed als
niemand?&#8221;</p>

<p>&#8222;Joffer Cos, broertje,&#8221; spotte Garrit.</p>

<p>&#8222;Ho, ho, geene Joffer Cos meer, maar wel Mevrouw
Maetsuycker! Eere wie eere toekomt! Joffer Poes heeft
het ver gebracht,&#8221; zeide Meester Pruymius lachend. &#8222;Maar
van dat bezoek gesproken, zou het Admiraal Truytman niet
zijn, of Henri Quatre of zijn vriend Dolf de Boef? Ze leven,
meen ik, nog alle drie!&#8221;</p>
<p><span class="pagenum"><a name="Page_214" id="Page_214">[214]</a></span></p>
<p>&#8222;Ja, en die Henri Quatre moet bij den Gouverneur-Generaal
een wit voetje hebben, zegt men. Nu, hij verdient het
ook; want hij is een kerel van stavast,&#8221; zeide Garrit.</p>

<p>&#8222;Laten we maar niet langer raden en nu naar de &#8222;Alblas&#8221;
gaan. Als we daar zijn, zullen we het weten,&#8221; sprak Dirk
en stapte, gevolgd door zijn&#8217; broeder en den scheepsbarbier,
in de boot.</p>

<p>Ze werden door IJzeren Neptunus hartelijk ontvangen.
Nog altijd was deze even stevig en sterk, en als zijne
haren niet wat grijs geworden waren, dan zou men zoo gedacht
hebben, dat die man niet veranderde. Naast Kapitein
Londenaar stond een man, wiens bruin gelaat verscheidene
litteekenen droeg. Hoofdhaar, baard en knevel waren ook
niet zwart meer, doch, zooals men dat wel eens noemt
&#8222;peper en zout.&#8221; Zijne donkere, zwarte oogen alleen toonden,
dat hij niet zoo oud was, als hij wel geleek. Verder droeg
hij den linkerarm in een&#8217; draagband, en als hij iets vooruit
trad, zag men dat hij hinkte. Achter dien man stond een
ander man, ook al niet jong meer en zijn gelaat was nog
meer dan dat van den anderen, doorploegd met litteekenen.
Maar ook zijne oogen toonden, dat er jongelingsvuur in dat
lichaam woonde.</p>

<p>Juist toen Dirk, Garrit en Meester Pruymius door Kapitein
Londenaar begroet waren, trad Kapitein Dirksz. ook op het
dek, en na de begroeting vroeg deze: &#8222;En hebt ge zoo
gasten gekregen?&#8221;</p>

<p>&#8222;Ja, deze twee,&#8221; zeide Kapitein Londenaar met een lachje.</p>

<p>&#8222;Niet de eer de Heeren te kennen,&#8221; sprak Dirksz.</p>

<p>De twee gasten lachten en....</p>

<p>&#8222;Ik laat me in een vol vat borreborrie kuipen, als dat
Henri Quatre niet is,&#8221; riep Meester Pruymius, en den ander
aanziend, zeî hij: &#8222;En dat is Dolf! Geraden, nietwaar? Wel,
wel, hoe veranderd! Bruin als roet en gekorven als een
droge schol! Hoe maak je het? Goed, ja?&#8221;</p>

<p>&#8222;Goed, goed, Meester!&#8221; riepen Henri Quatre en Dolf tegelijk;
want zij waren het.<span class="pagenum"><a name="Page_215" id="Page_215">[215]</a></span> &#8222;Goed, goed! Alleen wat stram, mank
en &mdash; nu ja, de ouderdom komt met gebreken! Kent ge
ons nu, profeet?&#8221;</p>

<p>Deze laatste vraag werd gedaan aan Kapitein Dirksz., en
deze, van zijne vroegere profetie op het oogenblik zich niets
meer herinnerend, vroeg vroolijk lachend: &#8222;Profeet!? Profeet!?
Ik een profeet? Ik begrijp er niets van! Waarom ben ik
zulk een voornaam man?&#8221;</p>

<p>&#8222;Ja, ja,&#8221; hernam Dolf. &#8222;Weet ge niet meer, dat ge op
ons afscheids- en welkomstmaal geprofeteerd hebt in de
Makassaarsche zaken? Is je geheugen zoo kort?&#8221;</p>

<p>&#8222;Ja, ja, en?&#8221;</p>

<p>&#8222;Letterlijk uitgekomen, Dirksz.! Letterlijk! Wij komen met
de vloot zoo terug; maar ditmaal hadden we een&#8217; Speelman
aanboord, die den Makassaren een deuntje voorgespeeld heeft,
waarbij ze zich doodgedanst hebben! Nu zijn hunne sprongen
voor goed uit! Wij hebben uw&#8217; raad gevolgd en vreeselijk
huis gehouden. Er is bijna geen steen op den anderen
gebleven. De rijstvelden zijn verwoest, de bosschen verbrand,
de schepen in den grond gehakt, de paleizen vernield, de
woningen omvergehaald, de inwoners doodgeschoten of door
het zwaard en den honger terdood gebracht. Wij hebben
vreeselijk huis gehouden, en thans zullen ze wel voor goed
hunne streken afgeleerd hebben!&#8221;</p>

<p>&#8222;Hoor eens, goede vriend,&#8221; dus sprak nu Kapitein Londenaar,
&#8222;wij hebben indertijd op onze manier daar ook zoo goed
huis gehouden, en wij allen zijn er zoo goed bekend, dat ik
u voorstel in mijne kajuit een glas wijn te drinken en eene
pijp tabak te rooken. In dien tijd kunnen we nog een en
ander van de geschiedenis te weten komen.&#8221;</p>

<p>&#8222;Tabak, echte tabak en eene Hollandsche pijp, Kapitein,
ik ben je man! De tabak hier smaakt mij niet. Maar als ik
vragen mag, wie zijn deze twee?&#8221; vroeg Henri Quatre.</p>

<p>Dit zeggende wees hij op Dirk en Garrit.</p>

<p>Dirk trad vooruit en zei: &#8222;Henri Quatre, deze zijn de
&#8222;Twee Vromen&#8221;. Ik ben Dirk, Kapitein op &#8222;De Haey&#8221; en<span class="pagenum"><a name="Page_216" id="Page_216">[216]</a></span>
dit is mijn broêr Garrit, die mijn Eerste Stuurman is. Er
zit een hard vel voor ons voorhoofd en we hebben moeielijk
geleerd, maar we hebben volgehouden en &mdash; de aanhouder
wint. Het geluk is ons, nadat we Vader teruggevonden hebben,
als het ware op den voet gevolgd.&#8221;</p>

<p>Henri Quatre en Dolf drukten de twee jonge mannen hartelijk
de hand en spoedig zat nu het gezelschap in de kajuit
van Kapitein Londenaar onder het genot van een goed glas
wijn en eene pijp echte Westindische tabak.</p>

<p>Nadat men op elkanders gezondheid gedronken had, zeide
Kapitein Londenaar: &#8222;Maar zeg mij nu eens, hoe zijn daar
in Makassar de poppen weer aan het dansen gegaan?&#8221;</p>

<p>&#8222;Dat is gauw gezegd, goede vriend,&#8221; sprak nu Dolf. &#8222;Nauwelijks
waren in &#8217;60 de Afgezanten van den Makassaarschen
Koning uit Batavia vertrokken, of wij kregen bericht, dat de
zeerooverijen der Makassaren alvast niet geëindigd waren. De
Koning evenwel verontschuldigde zich steeds met te zeggen,
dat het buiten zijn weten geschied was, en hij beloofde altijd
die roovers te zullen straffen. Van dat straffen werd evenwel
nooit veel vernomen, doch zoolang er geene grootere vijandelijkheden
gepleegd werden, besloot men wat door de vingers
te zien. In &#8217;65 evenwel zond de Koning van Makassar
tienduizend man naar het eiland Boeton, ten Zuidoosten van
Celebes gelegen, om daar de Hollanders te verdrijven. Inmiddels
leden op zijne kusten de Compagnie-schepen de &#8222;Walvisch&#8221;
en de &#8222;Leeuwin&#8221; schipbreuk. Inplaats van de bemanning
te helpen, plunderden de Makassaren beide schepen
en mishandelden zij het Nederlandsche volk. Zoodra men
dat te Batavia vernam, besloot de Gouverneur-Generaal aan
dit alles voor goed een einde te maken, en zond Cornelis
Speelman, Gouverneur van de kust van Koromandel, eene
boodschap, onverwijld naar Batavia te komen. Maar eer deze
er nog was, kwam het Hollandsche Opperhoofd van het kantoor
van Makassar aan, en vertelde dat een der Rijksgrooten
van den Koning hem een&#8217; slag in het aangezicht gegeven<span class="pagenum"><a name="Page_217" id="Page_217">[217]</a></span>
had, omdat hij den Koning eenige verwijten had durven doen
omtrent het plunderen der schepen. Dat Hollandsche Opperhoofd
bracht evenwel goede hulp mede, en deze bestond uit
een&#8217; Makassaarschen Prins met een klein gevolg. Het was
Radja Palakka, die in vijandschap leefde met den Koning
van Makassar, omdat deze Palakka&#8217;s Grootvader en Vader had
laten terdood brengen. Deze wraakzuchtige, jonge Vorst werd
terstond door den Gouverneur-Generaal in den armen genomen
en toen Speelman eindelijk ook te Batavia verscheen en zich
liet overhalen om Bevelhebber te worden van de vloot, die
Makassar tuchtigen zou, was deze met Radja Palakka&#8217;s
hulp zeer ingenomen, en hij beloofde er zich zeer veel
goeds van.&#8221;</p>

<p>&#8222;En zeker wel weer verkeerd uitgekomen?&#8221; vroeg Kapitein Dirksz.
&#8222;Geen enkele Makassaar is te vertrouwen.&#8221;</p>

<p>&#8222;Tot heden nog niet,&#8221; antwoordde Henri Quatre. &#8222;Hij heeft
ons trouw geholpen, dat moet gezegd worden. En het was
noodig ook; want die Makassaren mogen trouweloos zijn,
buitengewoon dapper zijn ze ook, en de kunst van op onze
wijze oorlog te voeren, hebben ze goed afgekeken.&#8221;</p>

<p>&#8222;En gij beiden hebt zeker den heelen tocht medegemaakt?&#8221;
vroeg Meester Pruymius. &#8222;Ten minste, dat zou ik zoo aan
de vele litteekenen en aan uwe vergrijsde haren zeggen!&#8221;</p>

<p>&#8222;Van het begin tot het einde, Meester! En vier zulke
levensjaren tellen er wel voor twaalf, dat kan ik u verzekeren,&#8221;
zeide Dolf. &#8222;Tot driemalen toe zijn we in handen
van den vijand gevallen, doch telkens den dans ontsnapt,
hoewel niet zonder kleerscheuren, dat ziet ge wel aan onze
aangezichten. Bij de laatste bestorming van het Koninklijke
paleis, dat we voor een deel in de lucht hadden laten springen,
kreeg mijn vriend een&#8217; stam van een&#8217; klapperboom
op den linkerarm, die ....&#8221;</p>

<p>&#8222;Zeker nog niet genezen is, omdat gij geen troost der
armen hadt,&#8221; riep Meester Pruymius.</p>
<p><span class="pagenum"><a name="Page_218" id="Page_218">[218]</a></span></p>
<p>&#8222;Een gebroken arm zet men, maar geneest men toch
niet met zalf, Meester,&#8221; zeide Henri Quatre lachend. &#8222;Intusschen
die laatste bestorming heeft de deur toe gedaan
en nu zijn we hier met zulk een aanzienlijk Gezantschap,
als wellicht nog nimmer binnen Batavia geweest is.&#8221;</p>

<p>&#8222;En zult ge nog niet welhaast naar Nederland terugkeeren?&#8221;
vroeg Garrit, die trouw geluisterd had.</p>

<p>&#8222;Dolf en ik hebben plan om den dienst der Compagnie
te verlaten en ons te Amsterdam te vestigen. Wij hebben
genoeg buit behaald en loon bespaard om nog eenige jaren
in rust te kunnen leven,&#8221; sprak Henri Quatre.</p>

<p>&#8222;Nu, die rust hebt gijlieden wel verdiend,&#8221; meende Kapitein
Londenaar. &#8222;Wie had ooit iets van deze ontmoeting
kunnen droomen?&#8221;</p>

<p>Henri Quatre stond thans van zijne plaats op en sprak:
&#8222;Wij, Kapitein, wij? Als ge met wij bedoelt iedereen, van
Admiraal Speelman af tot den minsten kajuitsjongen, dan
heeft u gelijk. Wij allen hebben ons meer dan wakker geweerd.
En waar men in Holland de kooplieden ziet leven,
als Koningen en Prinsen, daar zal men wél doen ook eens
te denken aan hen, die het goud uit het Oosten in de schatkisten
der Westerlingen doen rollen tot ze overloopen, maar
dat doen ten koste van hunne beste lichaamskrachten, ten
koste van hunne gezondheid, ja, vaak ten koste van hun
leven. En vraagt ge wie dezen zijn, dan noem ik maar één
naam, en met dien naam bedoel ik allen, die hier de Compagnie
dienen. Het is Janmaat! Vrienden, dit volle glas
geledigd op den roem van Nederland, op den trouwhartigen,
eerlijken, ruwen en dapperen Janmaat!&#8221;</p>

<p>&#8222;Leve Janmaat op alle zeeën!&#8221; riep Meester Pruymius.</p>

<p>&#8222;Leve Janmaat in de Oost!&#8221; riep Dirk.</p>

<p>&#8222;Maar zijn er dan weer Afgezanten met de vloot mede
gekomen?&#8221; vroeg IJzeren Neptunus toen men weer na al
dat gejuich tot kalmte gekomen was.</p>

<p>&#8222;Of er Afgezanten mede gekomen zijn!?&#8221; riep Henri <ins title="bron: Quaatre">Quatre</ins>.<span class="pagenum"><a name="Page_219" id="Page_219">[219]</a></span>
&#8222;Wel, man, heel Batavia is vol Makassaren. Alleen de
Koningen van Tello en van Linques met hunne vrouwen
en hun gevolg tellen meer dan vierdehalf honderd personen.
Die Heeren Bondgenooten van den Koning van Makassar
betalen hunne hulp met eene dure vernedering.&#8221;</p>

<p>&#8222;Voor bijna vierhonderd menschen is in Batavia toch wel
plaats, meen ik,&#8221; zeide Meester Pruymius.</p>

<p>&#8222;Zeker, maar bij die vierhonderd blijft het niet,&#8221; nam Dolf
nu het woord. &#8222;Behalve die twee Koningen heeft men nog
den zoon van den Koning en nog zes andere Rijksgrooten
te zamen met een gevolg van meer dan vijfhonderd man.&#8221;</p>

<p>&#8222;Heel Makassar is leeggeloopen, geloof ik,&#8221; zeide Dirk.</p>

<p>&#8222;En dan zijn we er nog niet,&#8221; sprak Henri Quatre. &#8222;Nog
vele andere Rijksgrooten zijn er ook bij, onder anderen
Radja Palakka, die ons zoo goed geholpen heeft, met heel
zijn aanhang. Hij is eigenlijk de held van den dag, en zijne
hulp zal vorstelijk beloond worden.&#8221;</p>

<p>&#8222;Ik zal me nu maar aan geene tweede voorspelling wagen,&#8221;
zeide Kapitein Dirksz. &#8222;anders lacht men mij weer uit.&#8221;</p>

<p>&#8222;Ge moogt het anders gerust doen,&#8221; sprak Henri Quatre.
&#8222;Kom voor den dag met uwe profetie!&#8221;</p>

<p>&#8222;Welnu dan,&#8221; hernam Dirksz. &#8222;Ik voorzie, dat men dien
man te veel eer bewijst. Hij moge ons goed geholpen
hebben, dat bracht zijn belang mede, maar voor het overige
is en blijft hij een Makassaar en is niet verder te vertrouwen
dan zijn neus lang is! Wat zegt gij ervan, Kapitein
Londenaar?&#8221;</p>

<p>&#8222;Och, ik weet het niet; maar mij komt het zoo voor
dat de Compagnie wel wat te veel hooi op hare vork
neemt. Hoe zullen we, als de zaken eens gaan tegenslaan,
al die volken en landen in bedwang houden?&#8221;</p>

<p>&#8222;Ja, man, daarover heb ik ook wel eens gedacht,&#8221; zeide
Henri Quatre. &#8222;Maar ik houd het ervoor, dat de Compagnie
nu en dan wel tegen haar&#8217; zin zich zoo uitbreidt, en dat
zij gedwongen wordt <ins title="bron: haar,">haar&#8217;</ins> gebied telkens te vergrooten,
wil ze behouden, wat ze heeft. Maar ik heb geene vrees,<span class="pagenum"><a name="Page_220" id="Page_220">[220]</a></span>
dat wij hare dagen van tegenspoed zullen beleven. De Compagnie
is nog in al hare kracht, en de oorlogen, die men
telkens in Europa te voeren heeft tegen de Engelschen,
maken dat ze daar ginder in het Vaderland wakker blijven,
en wie wakker is, kijkt naar alle kanten uit. De kwaadste
tijd zal eerst aankomen, als de Geüniëerde Provinciën vrede
in Europa hebben.&#8221;</p>

<p>&#8222;Me dunkt, dat we nu nog wel eens over wat anders
praten konden, dan over hetgeen eenmaal zal kunnen gebeuren,&#8221;
zeide Dolf. &#8222;Vertelt ons liever eens een en ander
van hetgeen in Europa gebeurd is, bijvoorbeeld van Meester
Jan, Bestevaêr Michiel en Chattam. Wij weten wel wat,
maar lang niet alles.&#8221;</p>

<p>Aan dat verlangen werd door de anderen graag voldaan
en toen eindelijk ieder voor het vallen van het avondschot
weer naar zijn schip terugkeerde, deed hij dat, na Kapitein
Londenaar betuigd te hebben, dat hij een&#8217; vroolijken avond
doorgebracht had.</p>

<p>En na nog, als terloops, gezegd te hebben, dat er van
de voorspellingen van Kapitein <ins title="bron: Dirksz">Dirksz</ins>, IJzeren Neptunus en
Henri Quatre, ongelukkig genoeg, veel bewaarheid werd,
sluiten wij ook ons verhaal, dat, zoo ik vertrouw, mijne
lezers wel eens zal hebben doen denken aan Atjeh. Mochten
ze ook nu maar evenzeer overtuigd zijn, dat de mannen,
die daar strijden ter zee en te land, nog even kranige en
flinke kerels zijn, als zij, die van 1660 tot &#8217;69 den trouweloozen,
maar dapperen Makassaar zoodanig de les lazen. &mdash; Maar
mocht het vooral niet waar zijn, wat eens een onzer
dichters, A. J. De Bull, zong van een afgeleefd matroos
aan den IJkant te Amsterdam:</p>

<p class="poem">
&#8222;Ieder muisjen heeft zijn gaatjen &mdash;<br />
<span style="margin-left: 1em;">Maar wat heeft een oud matroos?&#8221;</span>
</p>

<hr class="chap" />

<div class="footnotes"><h2>VOETNOTEN.</h2>

<div class="footnote">

<p><a name="Footnote_1_1" id="Footnote_1_1"></a><a href="#FNanchor_1_1"><span class="label">[1]</span></a> Plavuizen zijn roode of grijze baksteenen, die gebruikt worden om een
gemetselden vloer te maken.</p></div>

<div class="footnote">

<p><a name="Footnote_2_2" id="Footnote_2_2"></a><a href="#FNanchor_2_2"><span class="label">[2]</span></a> Aanboord der schepen houdt men aldus wacht. De wacht van 8 uur
des avonds tot middernacht heet <span class="gesperrt">eerste wacht</span>. Dan volgt de <span class="gesperrt">hondenwacht</span>,
die duurt van middernacht tot des morgens 4 uren. &mdash; De wacht
van 4 tot 8 uren heet <span class="gesperrt">dagwacht</span>, die van 8 tot 12 uren <span class="gesperrt">voormiddagwacht</span>,
die van 12 tot 4 uren <span class="gesperrt">namiddagwacht</span>, en eindelijk, die van 4
tot 8 uren <span class="gesperrt">platvoetwacht</span>.</p></div>

<div class="footnote">

<p><a name="Footnote_3_3" id="Footnote_3_3"></a><a href="#FNanchor_3_3"><span class="label">[3]</span></a> Een oorlam is het rantsoen van jenever, dat op vele Nederlandsche
schepen de matrozen iederen dag krijgen.</p></div>

<div class="footnote">

<p><a name="Footnote_4_4" id="Footnote_4_4"></a><a href="#FNanchor_4_4"><span class="label">[4]</span></a> <span class="gesperrt">Onvermeuge menschen</span> = onmachtige menschen.</p></div>

<div class="footnote">

<p><a name="Footnote_5_5" id="Footnote_5_5"></a><a href="#FNanchor_5_5"><span class="label">[5]</span></a> <span class="gesperrt">Schapperae.</span> Dit is een verouderd woord, dat nog wel in Vlaanderen
gebruikt wordt. Men bedoelt er eene spijskast mede en zegt <span class="gesperrt">schapraai</span>
of <span class="gesperrt">schaprade</span>.</p></div>

<div class="footnote">

<p><a name="Footnote_6_6" id="Footnote_6_6"></a><a href="#FNanchor_6_6"><span class="label">[6]</span></a> Aanboord van een schip wordt de Kapitein door de bemanning meestal
&#8222;Ouwe&#8221; genoemd.</p></div>

<div class="footnote">

<p><a name="Footnote_7_7" id="Footnote_7_7"></a><a href="#FNanchor_7_7"><span class="label">[7]</span></a> De boegspriets-oven of het boegsprietspoor zijn twee staande stukken
hout, die het ondereinde van den <ins title="bron: boogspriet">boegspriet</ins> steunen.</p></div>

<div class="footnote">

<p><a name="Footnote_8_8" id="Footnote_8_8"></a><a href="#FNanchor_8_8"><span class="label">[8]</span></a> Aanboord van een koopvaardijschip is ieder Officier, die eenige betrekking
bekleedt.</p></div>

<div class="footnote">

<p><a name="Footnote_9_9" id="Footnote_9_9"></a><a href="#FNanchor_9_9"><span class="label">[9]</span></a> <span class="gesperrt">Orang</span> = <span class="gesperrt">mensch</span>; <span class="gesperrt">daging</span> = <span class="gesperrt">vleesch</span>; <span class="gesperrt">babi</span> = <span class="gesperrt">spek</span> of <span class="gesperrt">varken</span>&mdash;dus
zooveel als <span class="gesperrt">spekmensch</span>.</p></div>

<div class="footnote">

<p><a name="Footnote_10_10" id="Footnote_10_10"></a><a href="#FNanchor_10_10"><span class="label">[10]</span></a> Over het algemeen zijn de zeelieden nog al bijgeloovig, en vooral in
vroegeren tijd waren zij het nog veel meer dan tegenwoordig. Dat men
door gefluit den wind lokken kon, werd algemeen geloofd. Later zullen u
nog meer staaltjes van bijgeloof medegedeeld worden, doch ik vertrouw,
dat ge zoo verstandig zult zijn, er geen geloof aan te hechten.</p></div>

<div class="footnote">

<p><a name="Footnote_11_11" id="Footnote_11_11"></a><a href="#FNanchor_11_11"><span class="label">[11]</span></a> Leggers zijn geteerde watervaten.</p></div>

<div class="footnote">

<p><a name="Footnote_12_12" id="Footnote_12_12"></a><a href="#FNanchor_12_12"><span class="label">[12]</span></a> Met het &#8222;volk achter&#8221; bedoelt men aanboord der schepen den Kapitein,
zijne Officieren en passagiers eerste klasse. Met het &#8222;volk voor&#8221;
worden de ondergeschikten bedoeld.</p></div>

<div class="footnote">

<p><a name="Footnote_13_13" id="Footnote_13_13"></a><a href="#FNanchor_13_13"><span class="label">[13]</span></a> Duivelsdrek is een soort van hars, dat in de apotheken gevonden wordt.
Het verspreidt een&#8217; zeer onaangenamen geur.</p></div>

<div class="footnote">

<p><a name="Footnote_14_14" id="Footnote_14_14"></a><a href="#FNanchor_14_14"><span class="label">[14]</span></a> Bacchus was bij de oude Grieken de God van den wijn.</p></div>

<div class="footnote">

<p><a name="Footnote_15_15" id="Footnote_15_15"></a><a href="#FNanchor_15_15"><span class="label">[15]</span></a> Een <span class="gesperrt">rendez-vous</span> is een afgesproken plaats van bijeenkomst.</p></div>

<div class="footnote">

<p><a name="Footnote_16_16" id="Footnote_16_16"></a><a href="#FNanchor_16_16"><span class="label">[16]</span></a> <span class="gesperrt">Waarloos hout</span> heet men aanboord der schepen alle houten voorwerpen,
die ingescheept worden om op reis, als het noodig is, andere van
dezelfde soort te vervangen.</p></div>

<div class="footnote">

<p><a name="Footnote_17_17" id="Footnote_17_17"></a><a href="#FNanchor_17_17"><span class="label">[17]</span></a> Een karveel was een Portugeesch vaartuig van middelbare grootte,
dat met driehoekige zeilen getuigd was. Deze zeilen heetten latijnzeilen,
omdat ze in gebruik waren bij de volken, die de kusten der Middellandsche
Zee bewoonden. Men noemt die volken ook wel eens de Latijnsche volken.
Waar we nu wat verder van <span class="gesperrt">Latijnsche tuigage</span> spreken, zullen onze
lezers wel weten, wat daarmede bedoeld wordt.</p></div>

<div class="footnote">

<p><a name="Footnote_18_18" id="Footnote_18_18"></a><a href="#FNanchor_18_18"><span class="label">[18]</span></a> Toewan besaar = Groote Heer. Het is de naam waarmede de Javaan
den Gouverneur-Generaal aanspreekt. <span class="gesperrt">Toewan</span> is <span class="gesperrt">heer</span> en <span class="gesperrt">besaar</span> is
<span class="gesperrt">groot</span>.</p></div>

<div class="footnote">

<p><a name="Footnote_19_19" id="Footnote_19_19"></a><a href="#FNanchor_19_19"><span class="label">[19]</span></a> <span class="gesperrt">Kadraaiers</span> zijn reê- of kustwinkeliers. Wanneer een schip, dat blijkbaar
eene groote reis achter zich heeft, ter reede van de eene of andere
zeehaven komt, begeven deze winkeliers zich met allerlei eet- en drinkwaren
of ververschingen naar het schip om aan het volk hunne waren te
verkoopen.</p></div>

<div class="footnote">

<p><a name="Footnote_20_20" id="Footnote_20_20"></a><a href="#FNanchor_20_20"><span class="label">[20]</span></a> Men zegt dat de Chineezen den oppersten van hunne booze geesten
&#8222;Joosje&#8221; noemen. Onder dien naam noemen wij ook wel eens spottenderwijze
den duivel.</p></div>

<div class="footnote">

<p><a name="Footnote_21_21" id="Footnote_21_21"></a><a href="#FNanchor_21_21"><span class="label">[21]</span></a> Een amok-maker is een inboorling onzer Koloniën, die door zware
koorts in het hoofd, uit wraakzucht, die tot razernij overslaat, of door het
misbruik maken van opium, nog veel afschuwelijker dan het gebruik van
jenever, dol geworden en bijna even bloeddorstig als een tijger geworden
is. Onder het geroep van &#8222;Amok! Amok!&#8221; dat de menschen, die hem nazetten,
onophoudelijk roepen, loopt hij dan langs straat en veld en doodt wien
hij dooden kan. Als men zulk een&#8217; amok-maker gevangen heeft, wordt hij
meestal ook als een wild dier afgemaakt.</p></div>

<div class="footnote">

<p><a name="Footnote_22_22" id="Footnote_22_22"></a><a href="#FNanchor_22_22"><span class="label">[22]</span></a> Natuurlijk wordt met &#8217;13 het jaar 1613 bedoeld. Ook wij laten in het
dagelijksche leven dikwijls het woord achttienhonderd weg.</p></div>

<div class="footnote">

<p><a name="Footnote_23_23" id="Footnote_23_23"></a><a href="#FNanchor_23_23"><span class="label">[23]</span></a> Tegenwoordig begint men, vooral op de Schotsche kusten den haring
reeds in Mei te vangen, doch in vroegere jaren bestond er eene bepaling
waaraan de haringvisschers van alle landen de hand hielden, en die tot
lang in deze eeuw stand hield, dat men geen haring mocht vangen vóór
den 25sten Juni en na den 1sten Januari. Men deed dit om deze visschen
niet uit te roeien. Wanneer ge nu weet, dat men den 24sten Juni in de
R. K. kerk het feest van <ins title="bron: Sint.-Jan">Sint-Jan</ins> viert, dan begrijpt ge wel, dat de uitdrukking:
&#8222;haring vóór St.-Jan roepen&#8221;, zooveel beteekent als &#8222;voor zijne
beurt spreken.&#8221; Een ander spreekwoord: &#8222;schreeuwen vóór men geslagen
wordt&#8221; beduidt ongeveer hetzelfde.</p></div>

<div class="footnote">

<p><a name="Footnote_24_24" id="Footnote_24_24"></a><a href="#FNanchor_24_24"><span class="label">[24]</span></a> Het doet me werkelijk genoegen hier eene fout te herstellen, die ik
in de beide vorige drukken van dit verhaal beging. Ik stelde daarin de
Amboineezen als lafaards voor, of althans als mannen, die in het geheel
niet te vertrouwen waren. Zij, die in de Oost en met onze troepen daar
bekend zijn, lichtten mij beter in. De Amboineezen zijn uitnemende soldaten,
trouw, dapper en volhardend. De Regeering erkende dat ook en
waar de Javaansche en Boegineesche soldaten altijd blootsvoets loopen, als
bijna alle Javanen uit de mindere klassen, daar mogen de Amboineesche of
Ambonneesche soldaten, ter onderscheiding van al de anderen, schoenen
dragen. Ze zijn er dan ook niet weinig trotsch op.
</p>
<p>
Dat ik die fout begaan kon, was wel wat dom, want het is algemeen
bekend, dat de Ambonneesche soldaten dapper en volhardend zijn. Maar
om dit verhaal te schrijven raadpleegde ik zeer veel boeken en in een
dezer vond ik, &mdash; het was de bekende Kapitein Schouten, die dit schreef: &mdash; &#8222;Zij
waren van schrik beklemd wanneer zij Makassar hoorden noemen. Wij
hadden eene compagnie van zulke helden op ons schip, waarvan de Kapitein
te voren menigmaal gezwetst had, dat hij voorgenomen had geen pekelvleesch
te nuttigen, voor hij van zijne bittere vijanden oogen en hersenen,
over het vuur gebraden, gegeten had. Maar deze kloeke oorlogsheld nu
ziende, dat het waarlijk op Makassar was gemunt, bezweek van schrik en
toonde zich met al zijne helden uitnemend verslagen, niet anders denkende,
dan dat zij gewis ter slachtbank van de wreede Makkassaren herwaarts
waren gevoerd.&#8221;
</p>
<p>
Of Kapitein Schouten, wiens werken nog veel geraadpleegd worden, zich
vergist heeft of, wat toch wel vreemd zou zijn, dat hij niets dan lafhartige Ambonneezen
aan boord had, dat weet ik niet. Wel las ik in een werk van
Gerlach, een&#8217; man van onzen tijd, dat in 1853 bij de bestorming van het
fort Laäla op Klein-Ceram, 1700 Amboineezen sneuvelden. Dit klinkt heel
wat anders dan ze als lafaards voor te stellen.</p></div>

<div class="footnote">

<p><a name="Footnote_25_25" id="Footnote_25_25"></a><a href="#FNanchor_25_25"><span class="label">[25]</span></a> Een stoop was eene ouderwetsche vochtmaat, die omstreeks 2½ Liter
inhoud had.</p></div>

<div class="footnote">

<p><a name="Footnote_26_26" id="Footnote_26_26"></a><a href="#FNanchor_26_26"><span class="label">[26]</span></a> <span class="gesperrt">Tampik soerak</span> beteekent krijgsgeschreeuw en het ouderwetsche
zingen, zelfs in de kerk, geleek vaak meer op geschreeuw dan op gezang,
en het zeevolk vooral hield van &#8222;draaien&#8221; bij het zingen.</p></div>

<div class="footnote">

<p><a name="Footnote_27_27" id="Footnote_27_27"></a><a href="#FNanchor_27_27"><span class="label">[27]</span></a> Toen later die geteekende kaarten, nog verbeterd, in druk kwamen,
waren deze zóó goed, dat de bekende Franschman Beautemps-Beaupré eenmaal
tegen een onzer Zee-officieren ervan zeide: &#8222;Si la Hollande n&#8217;avait
rien fait pour sa gloire, cela suffirait.&#8221; Dat is: &#8222;Indien Holland niets meer
voor zijn&#8217; roem gedaan had, het zou voldoende zijn!&#8221;</p></div>

<div class="footnote">

<p><a name="Footnote_28_28" id="Footnote_28_28"></a><a href="#FNanchor_28_28"><span class="label">[28]</span></a> Tanah-kéké of Toenah-kéké, bij verbastering ook wel Toenikik genoemd,
beteekent: Afgescheurd land.</p></div>

<div class="footnote">

<p><a name="Footnote_29_29" id="Footnote_29_29"></a><a href="#FNanchor_29_29"><span class="label">[29]</span></a> Met &#8222;Mevrouw&#8221; sprak men in dien tijd alleen nog maar de echtgenoote
van den Gouverneur-Generaal aan. Alle andere vrouwen van hooge
ambtenaren der Compagnie heetten eenvoudig &#8222;Joffer&#8221; of &#8222;Juffer&#8221;.</p></div>

<div class="footnote">

<p><a name="Footnote_30_30" id="Footnote_30_30"></a><a href="#FNanchor_30_30"><span class="label">[30]</span></a> Joffer Cos kwam later te Batavia, waar Gouverneur-Generaal Johan
Maetsuyker haar volgens belofte in bescherming nam, doch anders dan
Johan van Dam gewenscht had. De Gouverneur-Generaal in 1663 weduwnaar
geworden zijnde, trad niet lang daarna met Joffer Cos in den echt.
Geen wonder dat Johan van Dam hierover zeer ontevreden was, en dat
zijne vriendschap voor den Gouverneur-Generaal in eene heftige vijandschap
veranderde.</p></div>

<div class="footnote">

<p><a name="Footnote_31_31" id="Footnote_31_31"></a><a href="#FNanchor_31_31"><span class="label">[31]</span></a> <span class="gesperrt">Van hot naar haar loopen</span> beteekent: <span class="gesperrt">van rechts naar links
loopen</span> en dat <span class="gesperrt">kon hij aan zijn hart voelen</span> is eene volks-uitdrukking
voor: <span class="gesperrt">dat kon hij begrijpen</span>.</p></div>

<div class="footnote">

<p><a name="Footnote_32_32" id="Footnote_32_32"></a><a href="#FNanchor_32_32"><span class="label">[32]</span></a> Een <span class="gesperrt">stag</span> is een staand touw, dat dient om den mast te steunen en
te beletten achterover te slaan. De <span class="gesperrt">groote stag</span> steunt den grooten mast.</p></div>

<div class="footnote">

<p><a name="Footnote_33_33" id="Footnote_33_33"></a><a href="#FNanchor_33_33"><span class="label">[33]</span></a> Ook in dien tijd reeds bestond het leger der Compagnie in Oost-Indië
uit een samenraapsel van alle natiën in Europa, Afrika en Azië. En evenals
nu nog, sommigen van die vreemdelingen naar den Atjeher overloopen en
daar den vijand van veel dienst zijn, omdat ze alles van de Nederlanders
verklikken en hem de behandeling van de Europeesche wapenen leeren,
zoo ook deden in dien tijd die overloopers aan de belangen der Compagnie
groote schade. Tegenwoordig schijnt men echter die overloopers, als ze per
ongeluk! weer in onze handen komen, niet zonder hen verscheidene keeren
verhoord te hebben, te veroordeelen. &mdash; En even als, helaas, nu dikwijls
nog het geval is, dat men van een &#8222;koloniaal&#8221; niet mooi spreekt, en hem
onder de minste soort van menschen plaatst, zoo ook had men in dien tijd
al heel weinig met dat volkje op! &mdash; Of het toen jammer was, weet ik
niet; maar dat het nu jammer is, dat weet ik wel. Onder onze kolonialen
zijn tegenwoordig veel brave, flinke en dappere jongens, en dat niet alleen
onder de geboren Hollanders, maar ook onder de buitenlanders, die daar
bij ons leger dienen.</p></div>

<div class="footnote">

<p><a name="Footnote_34_34" id="Footnote_34_34"></a><a href="#FNanchor_34_34"><span class="label">[34]</span></a> Bij de <span class="gesperrt">smalle gemeente</span> beteekent: <span class="gesperrt">op het kerkhof der bedeelde
armen</span>.</p></div>

<div class="footnote">

<p><a name="Footnote_35_35" id="Footnote_35_35"></a><a href="#FNanchor_35_35"><span class="label">[35]</span></a> <span class="gesperrt">Arak</span> is een geestrijke drank, die uit rijst, suiker en sap van kokosnoten
bereid wordt.</p></div>

<div class="footnote">

<p><a name="Footnote_36_36" id="Footnote_36_36"></a><a href="#FNanchor_36_36"><span class="label">[36]</span></a> Het was maar een hoogst zeldzaam geval, dat een schip uit de Oost
heel alleen de thuis-reis aannam. Men vereenigde zich meestal, omdat de
zee toen zeer onveilig was door allerlei zeeroovers en men te zamen niet
zooveel gevaar liep aangevallen te worden. Het is natuurlijk, dat de Portugeezen,
wien wij het leven in de Oost zoo zuur maakten, ons op zee ook
niet als vrienden beschouwden. Zulk eene verzameling van terugkeerende
schepen noemde men de retour-vloot.</p></div></div>

<p>&nbsp;</p>
<p>&nbsp;</p>
<hr class="chap" />
<p>&nbsp;</p>
<p>&nbsp;</p>

<div class="tnote">
<p class="b1 center"><b>OPMERKINGEN VAN DE BEWERKER.</b></p>

<p>De tekst in dit bestand wordt weergegeven in de originele, verouderde
spelling. Er is geen poging gedaan de tekst te moderniseren.</p>

<p>Afgebroken woorden aan het einde van de regel zijn stilzwijgend
hersteld.</p>

<p>Overduidelijke druk- en spelfouten in het origineel zijn gecorrigeerd.</p>

<p>Variaties in spelling (met of zonder accent, met of zonder koppelteken,
met of zonder extra spatie) zijn behouden.</p>

<p>Ontbrekende aanhalingstekens zijn toegevoegd, tenzij het onduidelijk is waar het aanhalingsteken moet komen.</p>

<p>De voetnoten zijn verplaatst naar het einde van het bestand, om de tekst zo weinig mogelijk te breken.</p>

<h2>CORRECTIES.</h2>

<p>De volgende correcties zijn aangebracht in de tekst:</p>


<table id="corr" summary="Correcties">
<tr><th><b>Pagina</b></th><th><b>Bron</b></th><th><b>Correctie</b></th></tr>
<tr><td align="left"><a href="#VOORBERICHT">Voorbericht</a>, <a href="#Page_68">68</a>, <a href="#Page_126">126</a>, <a href="#Page_127">127</a>, <a href="#Page_148">148</a></td><td align="left">[<i>Niet in bron</i>]</td><td align="left">&bdquo;</td></tr>
<tr><td align="left"><a href="#VOORBERICHT">Voorbericht</a>, <a href="#Page_21">21</a>, <a href="#Page_34">34</a>, <a href="#Page_151">151</a></td><td align="left">&rdquo;</td><td align="left">[<i>verwijderd</i>]</td></tr>
<tr><td align="left"><a href="#Page_19">19</a>, <a href="#Page_21">21</a></td><td align="left">,</td><td align="left">[<i>verwijderd</i>]</td></tr>
<tr><td align="left"><a href="#Page_21">21</a></td><td align="left">Fransch-sche</td><td align="left">Fransche</td></tr>
<tr><td align="left"><a href="#Page_22">22</a></td><td align="left">.</td><td align="left">,</td></tr>
<tr><td align="left"><a href="#Page_24">24</a></td><td align="left">boogspriet</td><td align="left">boegspriet</td></tr>
<tr><td align="left"><a href="#Page_25">25</a>, <a href="#Page_44">44</a>, <a href="#Page_45">45</a>, <a href="#Page_47">47</a>, <a href="#Page_60">60</a>, <a href="#Page_69">69</a>, <a href="#Page_73">73</a>, <a href="#Page_97">97</a>, <a href="#Page_199">199</a></td><td align="left">[<i>Niet in bron</i>]</td><td align="left">&rdquo;</td></tr>
<tr><td align="left"><a href="#Page_39">39</a></td><td align="left">bechaving</td><td align="left">beschaving</td></tr>
<tr><td align="left"><a href="#Page_45">45</a></td><td align="left">proesten</td><td align="left">proestten</td></tr>
<tr><td align="left"><a href="#Page_47">47</a></td><td align="left">;</td><td align="left">[<i>verwijderd</i>]</td></tr>
<tr><td align="left"><a href="#Page_56">56</a></td><td align="left">plastte</td><td align="left">plaste</td></tr>
<tr><td align="left"><a href="#Page_61">61</a></td><td align="left">als er</td><td align="left">[<i>verwijderd</i>]</td></tr>
<tr><td align="left"><a href="#Page_63">63</a></td><td align="left">er</td><td align="left">[<i>verwijderd</i>]</td></tr>
<tr><td align="left"><a href="#Page_74">74</a></td><td align="left">Schenkt</td><td align="left">Schenckt</td></tr>
<tr><td align="left"><a href="#Page_77">77</a></td><td align="left">Kapiten</td><td align="left">Kapitein</td></tr>
<tr><td align="left"><a href="#Page_81">81</a></td><td align="left">&rsquo;</td><td align="left">&rdquo;</td></tr>
<tr><td align="left"><a href="#Page_105">105</a></td><td align="left">bootman</td><td align="left">bootsman</td></tr>
<tr><td align="left"><a href="#Page_106">106</a></td><td align="left">Bootman</td><td align="left">Bootsman</td></tr>
<tr><td align="left"><a href="#Page_106">106</a></td><td align="left">ergers</td><td align="left">ergens</td></tr>
<tr><td align="left"><a href="#Page_113">113</a></td><td align="left">zon</td><td align="left">zou</td></tr>
<tr><td align="left"><a href="#Page_120">120</a></td><td align="left">als</td><td align="left">al</td></tr>
<tr><td align="left"><a href="#Page_137">137</a>, <a href="#Page_218">218</a></td><td align="left">&bdquo;</td><td align="left">[<i>verwijderd</i>]</td></tr>
<tr><td align="left"><a href="#Page_137">137</a></td><td align="left">lachtten</td><td align="left">lachten</td></tr>
<tr><td align="left"><a href="#Page_139">139</a></td><td align="left">,</td><td align="left">.</td></tr>
<tr><td align="left"><a href="#Page_139">139</a></td><td align="left">[<i>Niet in bron</i>]</td><td align="left">niet</td></tr>
<tr><td align="left"><a href="#Page_159">159</a></td><td align="left">[<i>Niet in bron</i>]</td><td align="left">en</td></tr>
<tr><td align="left"><a href="#Page_191">191</a></td><td align="left">.</td><td align="left">,</td></tr>
<tr><td align="left"><a href="#Page_193">193</a></td><td align="left">vrienschappelijk</td><td align="left">vriendschappelijk</td></tr>
<tr><td align="left"><a href="#Page_203">203</a>, <a href="#Page_213">213</a></td><td align="left">Dircksz.</td><td align="left">Dirksz.</td></tr>
<tr><td align="left"><a href="#Page_218">218</a></td><td align="left">Qaatre</td><td align="left">Quatre</td></tr>
<tr><td align="left"><a href="#Page_219">219</a></td><td align="left">haar,</td><td align="left">haar&rsquo;</td></tr>
<tr><td align="left"><a href="#Page_220">220</a></td><td align="left">Dirksz</td><td align="left">Dirksz.</td></tr>
<tr><td align="left"><a href="#Footnote_23_23">voetnoot 23</a></td><td align="left">Sint.-Jan</td><td align="left">Sint-Jan</td></tr>
</table></div>

<p>&nbsp;</p>
<p>&nbsp;</p>
</body>
</html>
